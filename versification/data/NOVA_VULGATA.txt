1:1:1:MATTHIEU:1:1986:NOVA_VULGATA Liber generationis Iesu Christi filii David filii Abraham.
1:1:2:MATTHIEU:1:1986:NOVA_VULGATA Abraham genuit Isaac, Isaac autem genuit Iacob, Iacob autem genuit Iudam et fratres eius,
1:1:3:MATTHIEU:1:1986:NOVA_VULGATA Iudas autem genuit Phares et Zara de Thamar, Phares autem genuit Esrom, Esrom autem genuit Aram,
1:1:4:MATTHIEU:1:1986:NOVA_VULGATA Aram autem genuit Aminadab, Aminadab autem genuit Naasson, Naasson autem genuit Salmon,
1:1:5:MATTHIEU:1:1986:NOVA_VULGATA Salmon autem genuit Booz de Rahab, Booz autem genuit Obed ex Ruth, Obed autem genuit Iesse,
1:1:6:MATTHIEU:1:1986:NOVA_VULGATA Iesse autem genuit David regem. David autem genuit Salomonem ex ea, quae fuit Uriae,
1:1:7:MATTHIEU:1:1986:NOVA_VULGATA Salomon autem genuit Roboam, Roboam autem genuit Abiam, Abia autem genuit Asa,
1:1:8:MATTHIEU:1:1986:NOVA_VULGATA Asa autem genuit Iosaphat, Iosaphat autem genuit Ioram, Ioram autem genuit Oziam,
1:1:9:MATTHIEU:1:1986:NOVA_VULGATA Ozias autem genuit Ioatham, Ioatham autem genuit Achaz, Achaz autem genuit Ezechiam,
1:1:10:MATTHIEU:1:1986:NOVA_VULGATA Ezechias autem genuit Manassen, Manasses autem genuit Amon, Amon autem genuit Iosiam,
1:1:11:MATTHIEU:1:1986:NOVA_VULGATA Iosias autem genuit Iechoniam et fratres eius in transmigratione Babylonis.
1:1:12:MATTHIEU:1:1986:NOVA_VULGATA Et post transmigrationem Babylonis Iechonias genuit Salathiel, Salathiel autem genuit Zorobabel,
1:1:13:MATTHIEU:1:1986:NOVA_VULGATA Zorobabel autem genuit Abiud, Abiud autem genuit Eliachim, Eliachim autem genuit Azor,
1:1:14:MATTHIEU:1:1986:NOVA_VULGATA Azor autem genuit Sadoc, Sadoc autem genuit Achim, Achim autem genuit Eliud,
1:1:15:MATTHIEU:1:1986:NOVA_VULGATA Eliud autem genuit Eleazar, Eleazar autem genuit Matthan, Matthan autem genuit Iacob,
1:1:16:MATTHIEU:1:1986:NOVA_VULGATA Iacob autem genuit Ioseph virum Mariae, de qua natus est Iesus, qui vocatur Christus.
1:1:17:MATTHIEU:1:1986:NOVA_VULGATA Omnes ergo generationes ab Abraham usque ad David generationes quattuordecim; et a David usque ad transmigrationem Babylonis generationes quattuordecim; et a transmigratione Babylonis usque ad Christum generationes quattuordecim.
1:1:18:MATTHIEU:1:1986:NOVA_VULGATA Iesu Christi autem generatio sic erat. Cum esset desponsata mater eius Maria Ioseph, antequam convenirent inventa est in utero habens de Spiritu Sancto.
1:1:19:MATTHIEU:1:1986:NOVA_VULGATA Ioseph autem vir eius, cum esset iustus et nollet eam traducere, voluit occulte dimittere eam.
1:1:20:MATTHIEU:1:1986:NOVA_VULGATA Haec autem eo cogitante, ecce angelus Domini in somnis apparuit ei dicens: “ Ioseph fili David, noli timere accipere Mariam coniugem tuam. Quod enim in ea natum est, de Spiritu Sancto est;
1:1:21:MATTHIEU:1:1986:NOVA_VULGATA pariet autem filium, et vocabis nomen eius Iesum: ipse enim salvum faciet populum suum a peccatis eorum ”.
1:1:22:MATTHIEU:1:1986:NOVA_VULGATA Hoc autem totum factum est, ut adimpleretur id, quod dictum est a Domino per prophetam dicentem:
1:1:23:MATTHIEU:1:1986:NOVA_VULGATA “ Ecce, virgo in utero habebit et pariet filium, et vocabunt nomen eius Emmanuel ”, quod est interpretatum Nobiscum Deus.
1:1:24:MATTHIEU:1:1986:NOVA_VULGATA Exsurgens autem Ioseph a somno fecit, sicut praecepit ei angelus Domini, et accepit coniugem suam;
1:1:25:MATTHIEU:1:1986:NOVA_VULGATA et non cognoscebat eam, donec peperit filium, et vocavit nomen eius Iesum.
1:2:1:MATTHIEU:1:1986:NOVA_VULGATA Cum autem natus esset Iesus in Bethlehem Iudaeae in diebus Herodis regis, ecce Magi ab oriente venerunt Hierosolymam
1:2:2:MATTHIEU:1:1986:NOVA_VULGATA dicentes: “ Ubi est, qui natus est, rex Iudaeorum? Vidimus enim stellam eius in oriente et venimus adorare eum ”.
1:2:3:MATTHIEU:1:1986:NOVA_VULGATA Audiens autem Herodes rex turbatus est et omnis Hierosolyma cum illo;
1:2:4:MATTHIEU:1:1986:NOVA_VULGATA et congregans omnes principes sacerdotum et scribas populi, sciscitabatur ab eis ubi Christus nasceretur.
1:2:5:MATTHIEU:1:1986:NOVA_VULGATA At illi dixerunt ei: “ In Bethlehem Iudaeae. Sic enim scriptum est per prophetam:
1:2:6:MATTHIEU:1:1986:NOVA_VULGATA "Et tu, Bethlehem terra Iudae, nequaquam minima es in principibus Iudae; ex te enim exiet dux, qui reget populum meum Israel" ”.
1:2:7:MATTHIEU:1:1986:NOVA_VULGATA Tunc Herodes, clam vocatis Magis, diligenter didicit ab eis tempus stellae, quae apparuit eis;
1:2:8:MATTHIEU:1:1986:NOVA_VULGATA et mittens illos in Bethlehem dixit: “ Ite et interrogate diligenter de puero; et cum inveneritis, renuntiate mihi, ut et ego veniens adorem eum ”.
1:2:9:MATTHIEU:1:1986:NOVA_VULGATA Qui cum audissent regem, abierunt. Et ecce stella, quam viderant in oriente, antecedebat eos, usque dum veniens staret supra, ubi erat puer.
1:2:10:MATTHIEU:1:1986:NOVA_VULGATA Videntes autem stellam gavisi sunt gaudio magno valde.
1:2:11:MATTHIEU:1:1986:NOVA_VULGATA Et intrantes domum viderunt puerum cum Maria matre eius, et procidentes adoraverunt eum; et apertis thesauris suis, obtulerunt ei munera, aurum et tus et myrrham.
1:2:12:MATTHIEU:1:1986:NOVA_VULGATA Et responso accepto in somnis, ne redirent ad Herodem, per aliam viam reversi sunt in regionem suam.
1:2:13:MATTHIEU:1:1986:NOVA_VULGATA Qui cum recessissent, ecce angelus Domini apparet in somnis Ioseph dicens: “ Surge et accipe puerum et matrem eius et fuge in Aegyptum et esto ibi, usque dum dicam tibi; futurum est enim ut Herodes quaerat puerum ad perdendum eum ”.
1:2:14:MATTHIEU:1:1986:NOVA_VULGATA Qui consurgens accepit puerum et matrem eius nocte et recessit in Aegyptum
1:2:15:MATTHIEU:1:1986:NOVA_VULGATA et erat ibi usque ad obitum Herodis, ut adimpleretur, quod dictum est a Domino per prophetam dicentem: “ Ex Aegypto vocavi filium meum ”.
1:2:16:MATTHIEU:1:1986:NOVA_VULGATA Tunc Herodes videns quoniam illusus esset a Magis, iratus est valde et mittens occidit omnes pueros, qui erant in Bethlehem et in omnibus finibus eius, a bimatu et infra, secundum tempus, quod exquisierat a Magis.
1:2:17:MATTHIEU:1:1986:NOVA_VULGATA Tunc adimpletum est, quod dictum est per Ieremiam prophetam dicentem:
1:2:18:MATTHIEU:1:1986:NOVA_VULGATA “ Vox in Rama audita est, ploratus et ululatus multus: Rachel plorans filios suos, et noluit consolari, quia non sunt ”.
1:2:19:MATTHIEU:1:1986:NOVA_VULGATA Defuncto autem Herode, ecce apparet angelus Domini in somnis Ioseph in Aegypto
1:2:20:MATTHIEU:1:1986:NOVA_VULGATA dicens: “ Surge et accipe puerum et matrem eius et vade in terram Israel; defuncti sunt enim, qui quaerebant animam pueri ”.
1:2:21:MATTHIEU:1:1986:NOVA_VULGATA Qui surgens accepit puerum et matrem eius et venit in terram Israel.
1:2:22:MATTHIEU:1:1986:NOVA_VULGATA Audiens autem quia Archelaus regnaret in Iudaea pro Herode patre suo, timuit illuc ire; et admonitus in somnis, secessit in partes Galilaeae
1:2:23:MATTHIEU:1:1986:NOVA_VULGATA et veniens habitavit in civitate, quae vocatur Nazareth, ut adimpleretur, quod dictum est per Prophetas: “ Nazaraeus vocabitur ”.
1:3:1:MATTHIEU:1:1986:NOVA_VULGATA In diebus autem illis venit Ioannes Baptista praedicans in deserto Iudaeae
1:3:2:MATTHIEU:1:1986:NOVA_VULGATA et dicens: “ Paenitentiam agite; appropinquavit enim regnum caelorum ”.
1:3:3:MATTHIEU:1:1986:NOVA_VULGATA Hic est enim, qui dictus est per Isaiam prophetam dicentem: “ Vox clamantis in deserto: "Parate viam Domini, rectas facite semitas eius!" ”.
1:3:4:MATTHIEU:1:1986:NOVA_VULGATA Ipse autem Ioannes habebat vestimentum de pilis cameli et zonam pelliceam circa lumbos suos; esca autem eius erat locustae et mel silvestre.
1:3:5:MATTHIEU:1:1986:NOVA_VULGATA Tunc exibat ad eum Hierosolyma et omnis Iudaea et omnis regio circa Iordanem,
1:3:6:MATTHIEU:1:1986:NOVA_VULGATA et baptizabantur in Iordane flumine ab eo, confitentes peccata sua.
1:3:7:MATTHIEU:1:1986:NOVA_VULGATA Videns autem multos pharisaeorum et sadducaeorum venientes ad baptismum suum, dixit eis: “ Progenies viperarum, quis demonstravit vobis fugere a futura ira?
1:3:8:MATTHIEU:1:1986:NOVA_VULGATA Facite ergo fructum dignum paenitentiae
1:3:9:MATTHIEU:1:1986:NOVA_VULGATA et ne velitis dicere intra vos: “Patrem habemus Abraham”; dico enim vobis quoniam potest Deus de lapidibus istis suscitare Abrahae filios.
1:3:10:MATTHIEU:1:1986:NOVA_VULGATA Iam enim securis ad radicem arborum posita est; omnis ergo arbor, quae non facit fructum bonum, exciditur et in ignem mittitur.
1:3:11:MATTHIEU:1:1986:NOVA_VULGATA Ego quidem vos baptizo in aqua in paenitentiam; qui autem post me venturus est, fortior me est, cuius non sum dignus calceamenta portare; ipse vos baptizabit in Spiritu Sancto et igni,
1:3:12:MATTHIEU:1:1986:NOVA_VULGATA cuius ventilabrum in manu sua, et permundabit aream suam et congregabit triticum suum in horreum, paleas autem comburet igni inexstinguibili ”.
1:3:13:MATTHIEU:1:1986:NOVA_VULGATA Tunc venit Iesus a Galilaea in Iordanem ad Ioannem, ut baptizaretur ab eo.
1:3:14:MATTHIEU:1:1986:NOVA_VULGATA Ioannes autem prohibebat eum dicens: “ Ego a te debeo baptizari, et tu venis ad me? ”.
1:3:15:MATTHIEU:1:1986:NOVA_VULGATA Respondens autem Iesus dixit ei: “ Sine modo, sic enim decet nos implere omnem iustitiam ”. Tunc dimittit eum.
1:3:16:MATTHIEU:1:1986:NOVA_VULGATA Baptizatus autem Iesus, confestim ascendit de aqua; et ecce aperti sunt ei caeli, et vidit Spiritum Dei descendentem sicut columbam et venientem super se.
1:3:17:MATTHIEU:1:1986:NOVA_VULGATA Et ecce vox de caelis dicens: “Hic est Filius meus dilectus, in quo mihi complacui ”.
1:4:1:MATTHIEU:1:1986:NOVA_VULGATA Tunc Iesus ductus est in desertum a Spiritu, ut tentaretur a Diabolo.
1:4:2:MATTHIEU:1:1986:NOVA_VULGATA Et cum ieiunasset quadraginta diebus et quadraginta noctibus, postea esuriit.
1:4:3:MATTHIEU:1:1986:NOVA_VULGATA Et accedens tentator dixit ei: “ Si Filius Dei es, dic, ut lapides isti panes fiant ”.
1:4:4:MATTHIEU:1:1986:NOVA_VULGATA Qui respondens dixit: “ Scriptum est: "Non in pane solo vivet homo, sed in omni verbo, quod procedit de ore Dei" ”.
1:4:5:MATTHIEU:1:1986:NOVA_VULGATA Tunc assumit eum Diabolus in sanctam civitatem et statuit eum supra pinnaculum templi
1:4:6:MATTHIEU:1:1986:NOVA_VULGATA et dicit ei: “ Si Filius Dei es, mitte te deorsum. Scriptum est enim: "Angelis suis mandabit de te, et in manibus tollent te, ne forte offendas ad lapidem pedem tuum" ”.
1:4:7:MATTHIEU:1:1986:NOVA_VULGATA Ait illi Iesus: “ Rursum scriptum est: "Non tentabis Dominum Deum tuum" ”.
1:4:8:MATTHIEU:1:1986:NOVA_VULGATA Iterum assumit eum Diabolus in montem excelsum valde et ostendit ei omnia regna mundi et gloriam eorum
1:4:9:MATTHIEU:1:1986:NOVA_VULGATA et dicit illi: “ Haec tibi omnia dabo, si cadens adoraveris me”.
1:4:10:MATTHIEU:1:1986:NOVA_VULGATA Tunc dicit ei Iesus: “ Vade, Satanas! Scriptum est enim: "Dominum Deum tuum adorabis et illi soli servies" ”.
1:4:11:MATTHIEU:1:1986:NOVA_VULGATA Tunc reliquit eum Diabolus, et ecce angeli accesserunt et ministrabant ei.
1:4:12:MATTHIEU:1:1986:NOVA_VULGATA Cum autem audisset quod Ioannes traditus esset, secessit in Galilaeam.
1:4:13:MATTHIEU:1:1986:NOVA_VULGATA Et relicta Nazareth, venit et habitavit in Capharnaum maritimam
1:4:14:MATTHIEU:1:1986:NOVA_VULGATA in finibus Zabulon et Nephthali, ut impleretur, quod dictum est per Isaiam prophetam dicentem:
1:4:15:MATTHIEU:1:1986:NOVA_VULGATA “ Terra Zabulon et terra Nephthali, ad viam maris, trans Iordanem, Galilaea gentium;
1:4:16:MATTHIEU:1:1986:NOVA_VULGATA populus, qui sedebat in tenebris, lucem vidit magnam, et sedentibus in regione et umbra mortis lux orta est eis ”.
1:4:17:MATTHIEU:1:1986:NOVA_VULGATA Exinde coepit Iesus praedicare et dicere: “ Paenitentiam agite; appropinquavit enim regnum caelorum ”.
1:4:18:MATTHIEU:1:1986:NOVA_VULGATA Ambulans autem iuxta mare Galilaeae, vidit duos fratres, Simonem, qui vocatur Petrus, et Andream fratrem eius, mittentes rete in mare; erant enim piscatores.
1:4:19:MATTHIEU:1:1986:NOVA_VULGATA Et ait illis: “ Venite post me, et faciam vos piscatores hominum ”.
1:4:20:MATTHIEU:1:1986:NOVA_VULGATA At illi continuo, relictis retibus, secuti sunt eum.
1:4:21:MATTHIEU:1:1986:NOVA_VULGATA Et procedens inde vidit alios duos fratres, Iacobum Zebedaei et Ioannem fratrem eius, in navi cum Zebedaeo patre eorum reficientes retia sua; et vocavit eos.
1:4:22:MATTHIEU:1:1986:NOVA_VULGATA Illi autem statim, relicta navi et patre suo, secuti sunt eum.
1:4:23:MATTHIEU:1:1986:NOVA_VULGATA Et circumibat Iesus totam Galilaeam, docens in synagogis eorum et praedicans evangelium regni et sanans omnem languorem et omnem infirmitatem in populo.
1:4:24:MATTHIEU:1:1986:NOVA_VULGATA Et abiit opinio eius in totam Syriam; et obtulerunt ei omnes male habentes, variis languoribus et tormentis comprehensos, et qui daemonia habebant, et lunaticos et paralyticos, et curavit eos.
1:4:25:MATTHIEU:1:1986:NOVA_VULGATA Et secutae sunt eum turbae multae de Galilaea et Decapoli et Hierosolymis et Iudaea et de trans Iordanem.
1:5:1:MATTHIEU:1:1986:NOVA_VULGATA Videns autem turbas, ascendit in montem; et cum sedisset, accesserunt ad eum discipuli eius;
1:5:2:MATTHIEU:1:1986:NOVA_VULGATA et aperiens os suum docebat eos dicens:
1:5:3:MATTHIEU:1:1986:NOVA_VULGATA “ Beati pauperes spiritu, quoniam ipsorum est regnum caelorum.
1:5:4:MATTHIEU:1:1986:NOVA_VULGATA Beati, qui lugent, quoniam ipsi consolabuntur.
1:5:5:MATTHIEU:1:1986:NOVA_VULGATA Beati mites, quoniam ipsi possidebunt terram.
1:5:6:MATTHIEU:1:1986:NOVA_VULGATA Beati, qui esuriunt et sitiunt iustitiam, quoniam ipsi saturabuntur.
1:5:7:MATTHIEU:1:1986:NOVA_VULGATA Beati misericordes, quia ipsi misericordiam consequentur.
1:5:8:MATTHIEU:1:1986:NOVA_VULGATA Beati mundo corde, quoniam ipsi Deum videbunt.
1:5:9:MATTHIEU:1:1986:NOVA_VULGATA Beati pacifici, quoniam filii Dei vocabuntur.
1:5:10:MATTHIEU:1:1986:NOVA_VULGATA Beati, qui persecutionem patiuntur propter iustitiam, quoniam ipsorum est regnum caelorum.
1:5:11:MATTHIEU:1:1986:NOVA_VULGATA Beati estis cum maledixerint vobis et persecuti vos fuerint et dixerint omne malum adversum vos, mentientes, propter me.
1:5:12:MATTHIEU:1:1986:NOVA_VULGATA Gaudete et exsultate, quoniam merces vestra copiosa est in caelis; sic enim persecuti sunt prophetas, qui fuerunt ante vos.
1:5:13:MATTHIEU:1:1986:NOVA_VULGATA Vos estis sal terrae; quod si sal evanuerit, in quo salietur? Ad nihilum valet ultra, nisi ut mittatur foras et conculcetur ab hominibus.
1:5:14:MATTHIEU:1:1986:NOVA_VULGATA Vos estis lux mundi. Non potest civitas abscondi supra montem posita;
1:5:15:MATTHIEU:1:1986:NOVA_VULGATA neque accendunt lucernam et ponunt eam sub modio, sed super candelabrum, ut luceat omnibus, qui in domo sunt.
1:5:16:MATTHIEU:1:1986:NOVA_VULGATA Sic luceat lux vestra coram hominibus, ut videant vestra bona opera et glorificent Patrem vestrum, qui in caelis est.
1:5:17:MATTHIEU:1:1986:NOVA_VULGATA Nolite putare quoniam veni solvere Legem aut Prophetas; non veni solvere, sed adimplere.
1:5:18:MATTHIEU:1:1986:NOVA_VULGATA Amen quippe dico vobis: Donec transeat caelum et terra, iota unum aut unus apex non praeteribit a Lege, donec omnia fiant.
1:5:19:MATTHIEU:1:1986:NOVA_VULGATA Qui ergo solverit unum de mandatis istis minimis et docuerit sic homines, minimus vocabitur in regno caelorum; qui autem fecerit et docuerit, hic magnus vocabitur in regno caelorum.
1:5:20:MATTHIEU:1:1986:NOVA_VULGATA Dico enim vobis: Nisi abundaverit iustitia vestra plus quam scribarum et pharisaeorum, non intrabitis in regnum caelorum.
1:5:21:MATTHIEU:1:1986:NOVA_VULGATA Audistis quia dictum est antiquis: “Non occides; qui autem occiderit, reus erit iudicio”.
1:5:22:MATTHIEU:1:1986:NOVA_VULGATA Ego autem dico vobis: Omnis, qui irascitur fratri suo, reus erit iudicio; qui autem dixerit fratri suo: “Racha”, reus erit concilio; qui autem dixerit: “Fatue”, reus erit gehennae ignis.
1:5:23:MATTHIEU:1:1986:NOVA_VULGATA Si ergo offeres munus tuum ad altare, et ibi recordatus fueris quia frater tuus habet aliquid adversum te,
1:5:24:MATTHIEU:1:1986:NOVA_VULGATA relinque ibi munus tuum ante altare et vade, prius, reconciliare fratri tuo et tunc veniens offer munus tuum.
1:5:25:MATTHIEU:1:1986:NOVA_VULGATA Esto consentiens adversario tuo cito, dum es in via cum eo, ne forte tradat te adversarius iudici, et iudex tradat te ministro, et in carcerem mittaris.
1:5:26:MATTHIEU:1:1986:NOVA_VULGATA Amen dico tibi: Non exies inde, donec reddas novissimum quadrantem.
1:5:27:MATTHIEU:1:1986:NOVA_VULGATA Audistis quia dictum est: "Non moechaberis".
1:5:28:MATTHIEU:1:1986:NOVA_VULGATA Ego autem dico vobis: Omnis, qui viderit mulierem ad concupiscendum eam, iam moechatus est eam in corde suo.
1:5:29:MATTHIEU:1:1986:NOVA_VULGATA Quod si oculus tuus dexter scandalizat te, erue eum et proice abs te; expedit enim tibi, ut pereat unum membrorum tuorum, quam totum corpus tuum mittatur in gehennam.
1:5:30:MATTHIEU:1:1986:NOVA_VULGATA Et si dextera manus tua scandalizat te, abscide eam et proice abs te; expedit enim tibi, ut pereat unum membrorum tuorum, quam totum corpus tuum abeat in gehennam.
1:5:31:MATTHIEU:1:1986:NOVA_VULGATA Dictum est autem: “Quicumque dimiserit uxorem suam, det illi libellum repudii”.
1:5:32:MATTHIEU:1:1986:NOVA_VULGATA Ego autem dico vobis: Omnis, qui dimiserit uxorem suam, excepta fornicationis causa, facit eam moechari; et, qui dimissam duxerit, adulterat.
1:5:33:MATTHIEU:1:1986:NOVA_VULGATA Iterum audistis quia dictum est antiquis: "Non periurabis; reddes autem Domino iuramenta tua".
1:5:34:MATTHIEU:1:1986:NOVA_VULGATA Ego autem dico vobis: Non iurare omnino, neque per caelum, quia thronus Dei est,
1:5:35:MATTHIEU:1:1986:NOVA_VULGATA neque per terram, quia scabellum est pedum eius, neque per Hierosolymam, quia civitas est magni Regis;
1:5:36:MATTHIEU:1:1986:NOVA_VULGATA neque per caput tuum iuraveris, quia non potes unum capillum album facere aut nigrum.
1:5:37:MATTHIEU:1:1986:NOVA_VULGATA Sit autem sermo vester: “Est, est”, “Non, non”; quod autem his abundantius est, a Malo est.
1:5:38:MATTHIEU:1:1986:NOVA_VULGATA Audistis quia dictum est: "Oculum pro oculo et dentem pro dente".
1:5:39:MATTHIEU:1:1986:NOVA_VULGATA Ego autem dico vobis: Non resistere malo; sed si quis te percusserit in dextera maxilla tua, praebe illi et alteram;
1:5:40:MATTHIEU:1:1986:NOVA_VULGATA et ei, qui vult tecum iudicio contendere et tunicam tuam tollere, remitte ei et pallium;
1:5:41:MATTHIEU:1:1986:NOVA_VULGATA et quicumque te angariaverit mille passus, vade cum illo duo.
1:5:42:MATTHIEU:1:1986:NOVA_VULGATA Qui petit a te, da ei; et volenti mutuari a te, ne avertaris.
1:5:43:MATTHIEU:1:1986:NOVA_VULGATA Audistis quia dictum est: "Diliges proximum tuum et odio habebis inimicum tuum".
1:5:44:MATTHIEU:1:1986:NOVA_VULGATA Ego autem dico vobis: Diligite inimicos vestros et orate pro persequentibus vos,
1:5:45:MATTHIEU:1:1986:NOVA_VULGATA ut sitis filii Patris vestri, qui in caelis est, quia solem suum oriri facit super malos et bonos et pluit super iustos et iniustos.
1:5:46:MATTHIEU:1:1986:NOVA_VULGATA Si enim dilexeritis eos, qui vos diligunt, quam mercedem habetis? Nonne et publicani hoc faciunt?
1:5:47:MATTHIEU:1:1986:NOVA_VULGATA Et si salutaveritis fratres vestros tantum, quid amplius facitis? Nonne et ethnici hoc faciunt?
1:5:48:MATTHIEU:1:1986:NOVA_VULGATA Estote ergo vos perfecti, sicut Pater vester caelestis perfectus est.
1:6:1:MATTHIEU:1:1986:NOVA_VULGATA Attendite, ne iustitiam vestram faciatis coram hominibus, ut videamini ab eis; alioquin mercedem non habetis apud Patrem vestrum, qui in caelis est.
1:6:2:MATTHIEU:1:1986:NOVA_VULGATA Cum ergo facies eleemosynam, noli tuba canere ante te, sicut hypocritae faciunt in synagogis et in vicis, ut honorificentur ab hominibus. Amen dico vobis: Receperunt mercedem suam.
1:6:3:MATTHIEU:1:1986:NOVA_VULGATA Te autem faciente eleemosynam, nesciat sinistra tua quid faciat dextera tua,
1:6:4:MATTHIEU:1:1986:NOVA_VULGATA ut sit eleemosyna tua in abscondito, et Pater tuus, qui videt in abscondito, reddet tibi.
1:6:5:MATTHIEU:1:1986:NOVA_VULGATA Et cum oratis, non eritis sicut hypocritae, qui amant in synagogis et in angulis platearum stantes orare, ut videantur ab hominibus. Amen dico vobis: Receperunt mercedem suam.
1:6:6:MATTHIEU:1:1986:NOVA_VULGATA Tu autem cum orabis, intra in cubiculum tuum et, clauso ostio tuo, ora Patrem tuum, qui est in abscondito; et Pater tuus, qui videt in abscondito, reddet tibi.
1:6:7:MATTHIEU:1:1986:NOVA_VULGATA Orantes autem nolite multum loqui sicut ethnici; putant enim quia in multiloquio suo exaudiantur.
1:6:8:MATTHIEU:1:1986:NOVA_VULGATA Nolite ergo assimilari eis; scit enim Pater vester, quibus opus sit vobis, antequam petatis eum.
1:6:9:MATTHIEU:1:1986:NOVA_VULGATA Sic ergo vos orabitis: Pater noster, qui es in caelis, sanctificetur nomen tuum,
1:6:10:MATTHIEU:1:1986:NOVA_VULGATA adveniat regnum tuum, fiat voluntas tua, sicut in caelo, et in terra.
1:6:11:MATTHIEU:1:1986:NOVA_VULGATA Panem nostrum supersubstantialem da nobis hodie;
1:6:12:MATTHIEU:1:1986:NOVA_VULGATA et dimitte nobis debita nostra, sicut et nos dimittimus debitoribus nostris;
1:6:13:MATTHIEU:1:1986:NOVA_VULGATA et ne inducas nos in tentationem, sed libera nos a Malo.
1:6:14:MATTHIEU:1:1986:NOVA_VULGATA Si enim dimiseritis hominibus peccata eorum, dimittet et vobis Pater vester caelestis;
1:6:15:MATTHIEU:1:1986:NOVA_VULGATA si autem non dimiseritis hominibus, nec Pater vester dimittet peccata vestra.
1:6:16:MATTHIEU:1:1986:NOVA_VULGATA Cum autem ieiunatis, nolite fieri sicut hypocritae tristes; demoliuntur enim facies suas, ut pareant hominibus ieiunantes. Amen dico vobis: Receperunt mercedem suam.
1:6:17:MATTHIEU:1:1986:NOVA_VULGATA Tu autem cum ieiunas, unge caput tuum et faciem tuam lava,
1:6:18:MATTHIEU:1:1986:NOVA_VULGATA ne videaris hominibus ieiunans sed Patri tuo, qui est in abscondito; et Pater tuus, qui videt in abscondito, reddet tibi.
1:6:19:MATTHIEU:1:1986:NOVA_VULGATA Nolite thesaurizare vobis thesauros in terra, ubi aerugo et tinea demolitur, et ubi fures effodiunt et furantur;
1:6:20:MATTHIEU:1:1986:NOVA_VULGATA thesaurizate autem vobis thesauros in caelo, ubi neque aerugo neque tinea demolitur, et ubi fures non effodiunt nec furantur;
1:6:21:MATTHIEU:1:1986:NOVA_VULGATA ubi enim est thesaurus tuus, ibi erit et cor tuum.
1:6:22:MATTHIEU:1:1986:NOVA_VULGATA Lucerna corporis est oculus. Si ergo fuerit oculus tuus simplex, totum corpus tuum lucidum erit;
1:6:23:MATTHIEU:1:1986:NOVA_VULGATA si autem oculus tuus nequam fuerit, totum corpus tuum tenebrosum erit. Si ergo lumen, quod in te est, tene brae sunt, tenebrae quantae erunt!
1:6:24:MATTHIEU:1:1986:NOVA_VULGATA Nemo potest duobus dominis servire: aut enim unum odio habebit et alterum diliget, aut unum sustinebit et alterum contemnet; non potestis Deo servire et mammonae.
1:6:25:MATTHIEU:1:1986:NOVA_VULGATA Ideo dico vobis: Ne solliciti sitis animae vestrae quid manducetis, neque corpori vestro quid induamini. Nonne anima plus est quam esca, et corpus quam vestimentum?
1:6:26:MATTHIEU:1:1986:NOVA_VULGATA Respicite volatilia caeli, quoniam non serunt neque metunt neque congregant in horrea, et Pater vester caelestis pascit illa. Nonne vos magis pluris estis illis?
1:6:27:MATTHIEU:1:1986:NOVA_VULGATA Quis autem vestrum cogitans potest adicere ad aetatem suam cubitum unum?
1:6:28:MATTHIEU:1:1986:NOVA_VULGATA Et de vestimento quid solliciti estis? Considerate lilia agri quomodo crescunt: non laborant neque nent.
1:6:29:MATTHIEU:1:1986:NOVA_VULGATA Dico autem vobis quoniam nec Salomon in omni gloria sua coopertus est sicut unum ex istis.
1:6:30:MATTHIEU:1:1986:NOVA_VULGATA Si autem fenum agri, quod hodie est et cras in clibanum mittitur, Deus sic vestit, quanto magis vos, modicae fidei?
1:6:31:MATTHIEU:1:1986:NOVA_VULGATA Nolite ergo solliciti esse dicentes: “Quid manducabimus?”, aut: “Quid bibemus?”, aut: “Quo operiemur?”.
1:6:32:MATTHIEU:1:1986:NOVA_VULGATA Haec enim omnia gentes inquirunt; scit enim Pater vester caelestis quia his omnibus indigetis.
1:6:33:MATTHIEU:1:1986:NOVA_VULGATA Quaerite autem primum regnum Dei et iustitiam eius, et haec omnia adicientur vobis.
1:6:34:MATTHIEU:1:1986:NOVA_VULGATA Nolite ergo esse solliciti in crastinum; crastinus enim dies sollicitus erit sibi ipse. Sufficit diei malitia sua.
1:7:1:MATTHIEU:1:1986:NOVA_VULGATA Nolite iudicare, ut non iudice mini;
1:7:2:MATTHIEU:1:1986:NOVA_VULGATA in quo enim iudicio iudicaveritis, iudicabimini, et in qua mensura mensi fueritis, metietur vobis.
1:7:3:MATTHIEU:1:1986:NOVA_VULGATA Quid autem vides festucam in oculo fratris tui, et trabem in oculo tuo non vides?
1:7:4:MATTHIEU:1:1986:NOVA_VULGATA Aut quomodo dices fratri tuo: “Sine, eiciam festucam de oculo tuo”, et ecce trabes est in oculo tuo?
1:7:5:MATTHIEU:1:1986:NOVA_VULGATA Hypocrita, eice primum trabem de oculo tuo, et tunc videbis eicere festucam de oculo fratris tui.
1:7:6:MATTHIEU:1:1986:NOVA_VULGATA Nolite dare sanctum canibus neque mittatis margaritas vestras ante porcos, ne forte conculcent eas pedibus suis et conversi dirumpant vos.
1:7:7:MATTHIEU:1:1986:NOVA_VULGATA Petite, et dabitur vobis; quaerite et invenietis; pulsate, et aperietur vobis.
1:7:8:MATTHIEU:1:1986:NOVA_VULGATA Omnis enim qui petit, accipit; et, qui quaerit, invenit; et pulsanti aperietur.
1:7:9:MATTHIEU:1:1986:NOVA_VULGATA Aut quis est ex vobis homo, quem si petierit filius suus panem, numquid lapidem porriget ei?
1:7:10:MATTHIEU:1:1986:NOVA_VULGATA Aut si piscem petierit, numquid serpentem porriget ei?
1:7:11:MATTHIEU:1:1986:NOVA_VULGATA Si ergo vos, cum sitis mali, nostis dona bona dare filiis vestris, quanto magis Pater vester, qui in caelis est, dabit bona petentibus se.
1:7:12:MATTHIEU:1:1986:NOVA_VULGATA Omnia ergo, quaecumque vultis ut faciant vobis homines, ita et vos facite eis; haec est enim Lex et Prophetae.
1:7:13:MATTHIEU:1:1986:NOVA_VULGATA Intrate per angustam portam, quia lata porta et spatiosa via, quae ducit ad perditionem, et multi sunt, qui intrant per eam;
1:7:14:MATTHIEU:1:1986:NOVA_VULGATA quam angusta porta et arta via, quae ducit ad vitam, et pauci sunt, qui inveniunt eam!
1:7:15:MATTHIEU:1:1986:NOVA_VULGATA Attendite a falsis prophetis, qui veniunt ad vos in vestimentis ovium, intrinsecus autem sunt lupi rapaces.
1:7:16:MATTHIEU:1:1986:NOVA_VULGATA A fructibus eorum cognoscetis eos; numquid colligunt de spinis uvas aut de tribulis ficus?
1:7:17:MATTHIEU:1:1986:NOVA_VULGATA Sic omnis arbor bona fructus bonos facit, mala autem arbor fructus malos facit;
1:7:18:MATTHIEU:1:1986:NOVA_VULGATA non potest arbor bona fructus malos facere, neque arbor mala fructus bonos facere.
1:7:19:MATTHIEU:1:1986:NOVA_VULGATA Omnis arbor, quae non facit fructum bonum, exciditur et in ignem mittitur.
1:7:20:MATTHIEU:1:1986:NOVA_VULGATA Igitur ex fructibus eorum cognoscetis eos.
1:7:21:MATTHIEU:1:1986:NOVA_VULGATA Non omnis, qui dicit mihi: “Domine, Domine”, intrabit in regnum caelorum, sed qui facit voluntatem Patris mei, qui in caelis est.
1:7:22:MATTHIEU:1:1986:NOVA_VULGATA Multi dicent mihi in illa die: “Domine, Domine, nonne in tuo nomine prophetavimus, et in tuo nomine daemonia eiecimus, et in tuo nomine virtutes multas fecimus?”.
1:7:23:MATTHIEU:1:1986:NOVA_VULGATA Et tunc confitebor illis: Numquam novi vos; discedite a me, qui operamini iniquitatem.
1:7:24:MATTHIEU:1:1986:NOVA_VULGATA Omnis ergo, qui audit verba mea haec et facit ea, assimilabitur viro sapienti, qui aedificavit domum suam supra petram.
1:7:25:MATTHIEU:1:1986:NOVA_VULGATA Et descendit pluvia, et venerunt flumina, et flaverunt venti et irruerunt in domum illam, et non cecidit; fundata enim erat supra petram.
1:7:26:MATTHIEU:1:1986:NOVA_VULGATA Et omnis, qui audit verba mea haec et non facit ea, similis erit viro stulto, qui aedificavit domum suam supra arenam.
1:7:27:MATTHIEU:1:1986:NOVA_VULGATA Et descendit pluvia, et venerunt flumina, et flaverunt venti et irruerunt in domum illam, et cecidit, et fuit ruina eius magna ”.
1:7:28:MATTHIEU:1:1986:NOVA_VULGATA Et factum est, cum consummasset Iesus verba haec, admirabantur turbae super doctrinam eius;
1:7:29:MATTHIEU:1:1986:NOVA_VULGATA erat enim docens eos sicut potestatem habens, et non sicut scribae eorum.
1:8:1:MATTHIEU:1:1986:NOVA_VULGATA Cum autem descendisset de monte, secutae sunt eum turbae multae.
1:8:2:MATTHIEU:1:1986:NOVA_VULGATA Et ecce leprosus veniens adorabat eum dicens: “ Domine, si vis, potes me mundare ”.
1:8:3:MATTHIEU:1:1986:NOVA_VULGATA Et extendens manum, tetigit eum dicens: “ Volo, mundare! ”; et confestim mundata est lepra eius.
1:8:4:MATTHIEU:1:1986:NOVA_VULGATA Et ait illi Iesus: “ Vide, nemini dixeris; sed vade, ostende te sacerdoti et offer munus, quod praecepit Moyses, in testimonium illis ”.
1:8:5:MATTHIEU:1:1986:NOVA_VULGATA Cum autem introisset Capharnaum, accessit ad eum centurio rogans eum
1:8:6:MATTHIEU:1:1986:NOVA_VULGATA et dicens: “ Domine, puer meus iacet in domo paralyticus et male torquetur ”.
1:8:7:MATTHIEU:1:1986:NOVA_VULGATA Et ait illi: “ Ego veniam et curabo eum ”.
1:8:8:MATTHIEU:1:1986:NOVA_VULGATA Et respondens centurio ait: “ Domine, non sum dignus, ut intres sub tectum meum, sed tantum dic verbo, et sanabitur puer meus.
1:8:9:MATTHIEU:1:1986:NOVA_VULGATA Nam et ego homo sum sub potestate, habens sub me milites, et dico huic: “Vade”, et vadit; et alii: “Veni”, et venit; et servo meo: “Fac hoc”, et facit”.
1:8:10:MATTHIEU:1:1986:NOVA_VULGATA Audiens autem Iesus, miratus est et sequentibus se dixit: “Amen dico vobis: Apud nullum inveni tantam fidem in Israel!
1:8:11:MATTHIEU:1:1986:NOVA_VULGATA Dico autem vobis quod multi ab oriente et occidente venient et recumbent cum Abraham et Isaac et Iacob in regno caelorum;
1:8:12:MATTHIEU:1:1986:NOVA_VULGATA filii autem regni eicientur in tenebras exteriores: ibi erit fletus et stridor dentium ”.
1:8:13:MATTHIEU:1:1986:NOVA_VULGATA Et dixit Iesus centurioni: “ Vade; sicut credidisti, fiat tibi ”. Et sanatus est puer in hora illa.
1:8:14:MATTHIEU:1:1986:NOVA_VULGATA Et cum venisset Iesus in domum Petri, vidit socrum eius iacentem et febricitantem;
1:8:15:MATTHIEU:1:1986:NOVA_VULGATA et tetigit manum eius, et dimisit eam febris; et surrexit et ministrabat ei.
1:8:16:MATTHIEU:1:1986:NOVA_VULGATA Vespere autem facto, obtulerunt ei multos daemonia habentes; et eiciebat spiritus verbo et omnes male habentes curavit,
1:8:17:MATTHIEU:1:1986:NOVA_VULGATA ut adimpleretur, quod dictum est per Isaiam prophetam dicentem: “ Ipse infirmitates nostras accepit et aegrotationes portavit ”.
1:8:18:MATTHIEU:1:1986:NOVA_VULGATA Videns autem Iesus turbas multas circum se, iussit ire trans fretum.
1:8:19:MATTHIEU:1:1986:NOVA_VULGATA Et accedens unus scriba ait illi: “ Magister, sequar te, quocumque ieris ”.
1:8:20:MATTHIEU:1:1986:NOVA_VULGATA Et dicit ei Iesus: “ Vulpes foveas habent, et volucres caeli tabernacula, Filius autem hominis non habet, ubi caput reclinet ”.
1:8:21:MATTHIEU:1:1986:NOVA_VULGATA Alius autem de discipulis eius ait illi: “Domine, permitte me primum ire et sepelire patrem meum ”.
1:8:22:MATTHIEU:1:1986:NOVA_VULGATA Iesus autem ait illi: “ Sequere me et dimitte mortuos sepelire mortuos suos ”.
1:8:23:MATTHIEU:1:1986:NOVA_VULGATA Et ascendente eo in naviculam, secuti sunt eum discipuli eius.
1:8:24:MATTHIEU:1:1986:NOVA_VULGATA Et ecce motus magnus factus est in mari, ita ut navicula operiretur fluctibus; ipse vero dormiebat.
1:8:25:MATTHIEU:1:1986:NOVA_VULGATA Et accesserunt et suscitaverunt eum dicentes: “ Domine, salva nos, perimus! ”.
1:8:26:MATTHIEU:1:1986:NOVA_VULGATA Et dicit eis: “ Quid timidi estis, modicae fidei? ”. Tunc surgens increpavit ventis et mari, et facta est tranquillitas magna.
1:8:27:MATTHIEU:1:1986:NOVA_VULGATA Porro homines mirati sunt dicentes: “ Qualis est hic, quia et venti et mare oboediunt ei? ”.
1:8:28:MATTHIEU:1:1986:NOVA_VULGATA Et cum venisset trans fretum in regionem Gadarenorum, occurrerunt ei duo habentes daemonia, de monumentis exeuntes, saevi nimis, ita ut nemo posset transire per viam illam.
1:8:29:MATTHIEU:1:1986:NOVA_VULGATA Et ecce clamaverunt dicentes: “ Quid nobis et tibi, Fili Dei? Venisti huc ante tempus torquere nos? ”.
1:8:30:MATTHIEU:1:1986:NOVA_VULGATA Erat autem longe ab illis grex porcorum multorum pascens.
1:8:31:MATTHIEU:1:1986:NOVA_VULGATA Daemones autem rogabant eum dicentes: “ Si eicis nos, mitte nos in gregem porcorum ”.
1:8:32:MATTHIEU:1:1986:NOVA_VULGATA Et ait illis: “ Ite ”. Et illi exeuntes abierunt in porcos; et ecce impetu abiit totus grex per praeceps in mare, et mortui sunt in aquis.
1:8:33:MATTHIEU:1:1986:NOVA_VULGATA Pastores autem fugerunt et venientes in civitatem nuntiaverunt omnia et de his, qui daemonia habuerant.
1:8:34:MATTHIEU:1:1986:NOVA_VULGATA Et ecce tota civitas exiit obviam Iesu, et viso eo rogabant, ut transiret a finibus eorum.
1:9:1:MATTHIEU:1:1986:NOVA_VULGATA Et ascendens in naviculam transfretavit et venit in civitatem suam.
1:9:2:MATTHIEU:1:1986:NOVA_VULGATA Et ecce offerebant ei paralyticum iacentem in lecto. Et videns Iesus fidem illorum, dixit paralytico: “ Confide, fili; remittuntur peccata tua ”.
1:9:3:MATTHIEU:1:1986:NOVA_VULGATA Et ecce quidam de scribis dixerunt intra se: “ Hic blasphemat ”.
1:9:4:MATTHIEU:1:1986:NOVA_VULGATA Et cum vidisset Iesus cogitationes eorum, dixit: “ Ut quid cogitatis mala in cordibus vestris?
1:9:5:MATTHIEU:1:1986:NOVA_VULGATA Quid enim est facilius, dicere: “Dimittuntur peccata tua”, aut dicere: “Surge et ambula”?
1:9:6:MATTHIEU:1:1986:NOVA_VULGATA Ut sciatis autem quoniam Filius hominis habet potestatem in terra dimittendi peccata — tunc ait paralytico - : Surge, tolle lectum tuum et vade in domum tuam ”.
1:9:7:MATTHIEU:1:1986:NOVA_VULGATA Et surrexit et abiit in domum suam.
1:9:8:MATTHIEU:1:1986:NOVA_VULGATA Videntes autem turbae timuerunt et glorificaverunt Deum, qui dedit potestatem talem hominibus.
1:9:9:MATTHIEU:1:1986:NOVA_VULGATA Et cum transiret inde Iesus, vidit hominem sedentem in teloneo, Matthaeum nomine, et ait illi: “Sequere me”. Et surgens secutus est eum.
1:9:10:MATTHIEU:1:1986:NOVA_VULGATA Et factum est, discumbente eo in domo, ecce multi publicani et peccatores venientes simul discumbebant cum Iesu et discipulis eius.
1:9:11:MATTHIEU:1:1986:NOVA_VULGATA Et videntes pharisaei dicebant discipulis eius: “ Quare cum publicanis et peccatoribus manducat magister vester? ”.
1:9:12:MATTHIEU:1:1986:NOVA_VULGATA At ille audiens ait: “ Non est opus valentibus medico sed male habentibus.
1:9:13:MATTHIEU:1:1986:NOVA_VULGATA Euntes autem discite quid est: “Misericordiam volo et non sacrificium”. Non enim veni vocare iustos sed peccatores ”.
1:9:14:MATTHIEU:1:1986:NOVA_VULGATA Tunc accedunt ad eum discipuli Ioannis dicentes: “ Quare nos et pharisaei ieiunamus frequenter, discipuli autem tui non ieiunant? ”.
1:9:15:MATTHIEU:1:1986:NOVA_VULGATA Et ait illis Iesus: “ Numquid possunt convivae nuptiarum lugere, quamdiu cum illis est sponsus? Venient autem dies, cum auferetur ab eis sponsus, et tunc ieiunabunt.
1:9:16:MATTHIEU:1:1986:NOVA_VULGATA Nemo autem immittit commissuram panni rudis in vestimentum vetus; tollit enim supplementum eius a vestimento, et peior scissura fit.
1:9:17:MATTHIEU:1:1986:NOVA_VULGATA Neque mittunt vinum novum in utres veteres, alioquin rumpuntur utres, et vinum effunditur, et utres pereunt; sed vinum novum in utres novos mittunt, et ambo conservantur ”.
1:9:18:MATTHIEU:1:1986:NOVA_VULGATA Haec illo loquente ad eos, ecce princeps unus accessit et adorabat eum dicens: “ Filia mea modo defuncta est; sed veni, impone manum tuam super eam, et vivet ”.
1:9:19:MATTHIEU:1:1986:NOVA_VULGATA Et surgens Iesus sequebatur eum et discipuli eius.
1:9:20:MATTHIEU:1:1986:NOVA_VULGATA Et ecce mulier, quae sanguinis fluxum patiebatur duodecim annis, accessit retro et tetigit fimbriam vestimenti eius.
1:9:21:MATTHIEU:1:1986:NOVA_VULGATA Dicebat enim intra se: “ Si tetigero tantum vestimentum eius, salva ero ”.
1:9:22:MATTHIEU:1:1986:NOVA_VULGATA At Iesus conversus et videns eam dixit: “ Confide, filia; fides tua te salvam fecit ”. Et salva facta est mulier ex illa hora.
1:9:23:MATTHIEU:1:1986:NOVA_VULGATA Et cum venisset Iesus in domum principis et vidisset tibicines et turbam tumultuantem,
1:9:24:MATTHIEU:1:1986:NOVA_VULGATA dicebat: “ Recedite; non est enim mortua puella, sed dormit ”. Et deridebant eum.
1:9:25:MATTHIEU:1:1986:NOVA_VULGATA At cum eiecta esset turba, intravit et tenuit manum eius, et surrexit puella.
1:9:26:MATTHIEU:1:1986:NOVA_VULGATA Et exiit fama haec in universam terram illam.
1:9:27:MATTHIEU:1:1986:NOVA_VULGATA Et transeunte inde Iesu, secuti sunt eum duo caeci clamantes et dicentes: “ Miserere nostri, fili David! ”.
1:9:28:MATTHIEU:1:1986:NOVA_VULGATA Cum autem venisset domum, accesserunt ad eum caeci, et dicit eis Iesus: “ Creditis quia possum hoc facere? ”. Dicunt ei: “Utique, Domine”.
1:9:29:MATTHIEU:1:1986:NOVA_VULGATA Tunc tetigit oculos eorum dicens: “Secundum fidem vestram fiat vobis”.
1:9:30:MATTHIEU:1:1986:NOVA_VULGATA Et aperti sunt oculi illorum. Et comminatus est illis Iesus dicens: “ Videte, ne quis sciat ”.
1:9:31:MATTHIEU:1:1986:NOVA_VULGATA Illi autem exeuntes diffamaverunt eum in universa terra illa.
1:9:32:MATTHIEU:1:1986:NOVA_VULGATA Egressis autem illis, ecce obtulerunt ei hominem mutum, daemonium habentem.
1:9:33:MATTHIEU:1:1986:NOVA_VULGATA Et eiecto daemone, locutus est mutus. Et miratae sunt turbae dicentes: “ Numquam apparuit sic in Israel! ”.
1:9:34:MATTHIEU:1:1986:NOVA_VULGATA Pharisaei autem dicebant: “ In principe daemoniorum eicit daemones ”.
1:9:35:MATTHIEU:1:1986:NOVA_VULGATA Et circumibat Iesus civitates omnes et castella, docens in synagogis eorum et praedicans evangelium regni et curans omnem languorem et omnem infirmitatem.
1:9:36:MATTHIEU:1:1986:NOVA_VULGATA Videns autem turbas, misertus est eis, quia erant vexati et iacentes sicut oves non habentes pastorem.
1:9:37:MATTHIEU:1:1986:NOVA_VULGATA Tunc dicit discipulis suis: “ Messis quidem multa, operarii autem pauci;
1:9:38:MATTHIEU:1:1986:NOVA_VULGATA rogate ergo Dominum messis, ut mittat operarios in messem suam ”.
1:10:1:MATTHIEU:1:1986:NOVA_VULGATA Et convocatis Duodecim discipulis suis, dedit illis potestatem spirituum immundorum, ut eicerent eos et curarent omnem languorem et omnem infirmitatem.
1:10:2:MATTHIEU:1:1986:NOVA_VULGATA Duodecim autem apostolorum nomina sunt haec: primus Simon, qui dicitur Petrus, et Andreas frater eius, et Iacobus Zebedaei et Ioannes frater eius,
1:10:3:MATTHIEU:1:1986:NOVA_VULGATA Philippus et Bartholomaeus, Thomas et Matthaeus publicanus, Iacobus Alphaei et Thaddaeus,
1:10:4:MATTHIEU:1:1986:NOVA_VULGATA Simon Chananaeus et Iudas Iscariotes, qui et tradidit eum.
1:10:5:MATTHIEU:1:1986:NOVA_VULGATA Hos Duodecim misit Iesus praecipiens eis et dicens: “ In viam gentium ne abieritis et in civitates Samaritanorum ne intraveritis;
1:10:6:MATTHIEU:1:1986:NOVA_VULGATA sed potius ite ad oves, quae perierunt domus Israel.
1:10:7:MATTHIEU:1:1986:NOVA_VULGATA Euntes autem praedicate dicentes: “Appropinquavit regnum caelorum”.
1:10:8:MATTHIEU:1:1986:NOVA_VULGATA Infirmos curate, mortuos suscitate, leprosos mundate, daemones eicite; gratis accepistis, gratis date.
1:10:9:MATTHIEU:1:1986:NOVA_VULGATA Nolite possidere aurum neque argentum neque pecuniam in zonis vestris,
1:10:10:MATTHIEU:1:1986:NOVA_VULGATA non peram in via neque duas tunicas neque calceamenta neque virgam; dignus enim est operarius cibo suo.
1:10:11:MATTHIEU:1:1986:NOVA_VULGATA In quamcumque civitatem aut castellum intraveritis, interrogate quis in ea dignus sit; et ibi manete donec exeatis.
1:10:12:MATTHIEU:1:1986:NOVA_VULGATA Intrantes autem in domum, salutate eam;
1:10:13:MATTHIEU:1:1986:NOVA_VULGATA et si quidem fuerit domus digna, veniat pax vestra super eam; si autem non fuerit digna, pax vestra ad vos revertatur.
1:10:14:MATTHIEU:1:1986:NOVA_VULGATA Et quicumque non receperit vos neque audierit sermones vestros, exeuntes foras de domo vel de civitate illa, excutite pulverem de pedibus vestris.
1:10:15:MATTHIEU:1:1986:NOVA_VULGATA Amen dico vobis: Tolerabilius erit terrae Sodomorum et Gomorraeorum in die iudicii quam illi civitati.
1:10:16:MATTHIEU:1:1986:NOVA_VULGATA Ecce ego mitto vos sicut oves in medio luporum; estote ergo prudentes sicut serpentes et simplices sicut columbae.
1:10:17:MATTHIEU:1:1986:NOVA_VULGATA Cavete autem ab hominibus; tradent enim vos in conciliis, et in synagogis suis flagellabunt vos;
1:10:18:MATTHIEU:1:1986:NOVA_VULGATA et ad praesides et ad reges ducemini propter me in testimonium illis et gentibus.
1:10:19:MATTHIEU:1:1986:NOVA_VULGATA Cum autem tradent vos, nolite cogitare quomodo aut quid loquamini; dabitur enim vobis in illa hora quid loquamini.
1:10:20:MATTHIEU:1:1986:NOVA_VULGATA Non enim vos estis, qui loquimini, sed Spiritus Patris vestri, qui loquitur in vobis.
1:10:21:MATTHIEU:1:1986:NOVA_VULGATA Tradet autem frater fratrem in mortem, et pater filium; et insurgent filii in parentes et morte eos afficient.
1:10:22:MATTHIEU:1:1986:NOVA_VULGATA Et eritis odio omnibus propter nomen meum; qui autem perseveraverit in finem, hic salvus erit.
1:10:23:MATTHIEU:1:1986:NOVA_VULGATA Cum autem persequentur vos in civitate ista, fugite in aliam; amen enim dico vobis: Non consummabitis civitates Israel, donec veniat Filius hominis.
1:10:24:MATTHIEU:1:1986:NOVA_VULGATA Non est discipulus super magistrum nec servus super dominum suum.
1:10:25:MATTHIEU:1:1986:NOVA_VULGATA Sufficit discipulo, ut sit sicut magister eius, et servus sicut dominus eius. Si patrem familias Beelzebul vocaverunt, quanto magis domesticos eius!
1:10:26:MATTHIEU:1:1986:NOVA_VULGATA Ne ergo timueritis eos. Nihil enim est opertum, quod non revelabitur, et occultum, quod non scietur.
1:10:27:MATTHIEU:1:1986:NOVA_VULGATA Quod dico vobis in tenebris, dicite in lumine; et, quod in aure auditis, praedicate super tecta.
1:10:28:MATTHIEU:1:1986:NOVA_VULGATA Et nolite timere eos, qui occidunt corpus, animam autem non possunt occidere; sed potius eum timete, qui potest et animam et corpus perdere in gehenna.
1:10:29:MATTHIEU:1:1986:NOVA_VULGATA Nonne duo passeres asse veneunt? Et unus ex illis non cadet super terram sine Patre vestro.
1:10:30:MATTHIEU:1:1986:NOVA_VULGATA Vestri autem et capilli capitis omnes numerati sunt.
1:10:31:MATTHIEU:1:1986:NOVA_VULGATA Nolite ergo timere; multis passeribus meliores estis vos.
1:10:32:MATTHIEU:1:1986:NOVA_VULGATA Omnis ergo qui confitebitur me coram hominibus, confitebor et ego eum coram Patre meo, qui est in caelis;
1:10:33:MATTHIEU:1:1986:NOVA_VULGATA qui autem negaverit me coram hominibus, negabo et ego eum coram Patre meo, qui est in caelis.
1:10:34:MATTHIEU:1:1986:NOVA_VULGATA Nolite arbitrari quia venerim mittere pacem in terram; non veni pacem mittere sed gladium.
1:10:35:MATTHIEU:1:1986:NOVA_VULGATA Veni enim separare hominem adversus patrem suum et filiam adversus matrem suam et nurum adversus socrum suam:
1:10:36:MATTHIEU:1:1986:NOVA_VULGATA et inimici hominis domestici eius.
1:10:37:MATTHIEU:1:1986:NOVA_VULGATA Qui amat patrem aut matrem plus quam me, non est me dignus; et, qui amat filium aut filiam super me, non est me dignus;
1:10:38:MATTHIEU:1:1986:NOVA_VULGATA et, qui non accipit crucem suam et sequitur me, non est me dignus.
1:10:39:MATTHIEU:1:1986:NOVA_VULGATA Qui invenerit animam suam, perdet illam; et, qui perdiderit animam suam propter me, inveniet eam.
1:10:40:MATTHIEU:1:1986:NOVA_VULGATA Qui recipit vos, me recipit; et, qui me recipit, recipit eum, qui me misit.
1:10:41:MATTHIEU:1:1986:NOVA_VULGATA Qui recipit prophetam in nomine prophetae, mercedem prophetae accipiet; et, qui recipit iustum in nomine iusti, mercedem iusti accipiet.
1:10:42:MATTHIEU:1:1986:NOVA_VULGATA Et, quicumque potum dederit uni ex minimis istis calicem aquae frigidae tantum in nomine discipuli, amen dico vobis: Non perdet mercedem suam ”.
1:11:1:MATTHIEU:1:1986:NOVA_VULGATA Et factum est, cum consummasset Iesus praecipiens Duodecim discipulis suis, transiit inde, ut doceret et praedicaret in civitatibus eorum.
1:11:2:MATTHIEU:1:1986:NOVA_VULGATA Ioannes autem, cum audisset in vinculis opera Christi, mittens per discipulos suos
1:11:3:MATTHIEU:1:1986:NOVA_VULGATA ait illi: “ Tu es qui venturus es, an alium exspectamus? ”.
1:11:4:MATTHIEU:1:1986:NOVA_VULGATA Et respondens Iesus ait illis: “ Euntes renuntiate Ioanni, quae auditis et videtis:
1:11:5:MATTHIEU:1:1986:NOVA_VULGATA caeci vident et claudi ambulant, leprosi mundantur et surdi audiunt et mortui resurgunt et pauperes evangelizantur;
1:11:6:MATTHIEU:1:1986:NOVA_VULGATA et beatus est, qui non fuerit scandalizatus in me ”.
1:11:7:MATTHIEU:1:1986:NOVA_VULGATA Illis autem abeuntibus, coepit Iesus dicere ad turbas de Ioanne: “ Quid existis in desertum videre? Arundinem vento agitatam?
1:11:8:MATTHIEU:1:1986:NOVA_VULGATA Sed quid existis videre? Hominem mollibus vestitum? Ecce, qui mollibus vestiuntur, in domibus regum sunt.
1:11:9:MATTHIEU:1:1986:NOVA_VULGATA Sed quid existis videre? Prophetam? Etiam, dico vobis, et plus quam prophetam.
1:11:10:MATTHIEU:1:1986:NOVA_VULGATA Hic est, de quo scriptum est: "Ecce ego mitto angelum meum ante faciem tuam, qui praeparabit viam tuam ante te".
1:11:11:MATTHIEU:1:1986:NOVA_VULGATA Amen dico vobis: Non surrexit inter natos mulierum maior Ioanne Baptista; qui autem minor est in regno caelorum, maior est illo.
1:11:12:MATTHIEU:1:1986:NOVA_VULGATA A diebus autem Ioannis Baptistae usque nunc regnum caelorum vim patitur, et violenti rapiunt illud.
1:11:13:MATTHIEU:1:1986:NOVA_VULGATA Omnes enim Prophetae et Lex usque ad Ioannem prophetaverunt;
1:11:14:MATTHIEU:1:1986:NOVA_VULGATA et si vultis recipere, ipse est Elias, qui venturus est.
1:11:15:MATTHIEU:1:1986:NOVA_VULGATA Qui habet aures, audiat.
1:11:16:MATTHIEU:1:1986:NOVA_VULGATA Cui autem similem aestimabo generationem istam? Similis est pueris sedentibus in foro, qui clamantes coaequalibus
1:11:17:MATTHIEU:1:1986:NOVA_VULGATA dicunt: “Cecinimus vobis, et non saltastis; lamentavimus, et non planxistis”.
1:11:18:MATTHIEU:1:1986:NOVA_VULGATA Venit enim Ioannes neque manducans neque bibens, et dicunt: “Daemonium habet!”;
1:11:19:MATTHIEU:1:1986:NOVA_VULGATA venit Filius hominis manducans et bibens, et dicunt: “Ecce homo vorax et potator vini, publicanorum amicus et peccatorum!”. Et iustificata est sapientia ab operibus suis ”.
1:11:20:MATTHIEU:1:1986:NOVA_VULGATA Tunc coepit exprobrare civitatibus, in quibus factae sunt plurimae virtutes eius, quia non egissent paenitentiam:
1:11:21:MATTHIEU:1:1986:NOVA_VULGATA “ Vae tibi, Chorazin! Vae tibi, Bethsaida! Quia si in Tyro et Sidone factae essent virtutes, quae factae sunt in vobis, olim in cilicio et cinere paenitentiam egissent.
1:11:22:MATTHIEU:1:1986:NOVA_VULGATA Verumtamen dico vobis: Tyro et Sidoni remissius erit in die iudicii quam vobis.
1:11:23:MATTHIEU:1:1986:NOVA_VULGATA Et tu, Capharnaum, numquid usque in caelum exaltaberis? Usque in infernum descendes! Quia si in Sodomis factae fuissent virtutes, quae factae sunt in te, mansissent usque in hunc diem.
1:11:24:MATTHIEU:1:1986:NOVA_VULGATA Verumtamen dico vobis: Terrae Sodomorum remissius erit in die iudicii quam tibi ”.
1:11:25:MATTHIEU:1:1986:NOVA_VULGATA In illo tempore respondens Iesus dixit: “ Confiteor tibi, Pater, Domine caeli et terrae, quia abscondisti haec a sapientibus et prudentibus et revelasti ea parvulis.
1:11:26:MATTHIEU:1:1986:NOVA_VULGATA Ita, Pater, quoniam sic fuit placitum ante te.
1:11:27:MATTHIEU:1:1986:NOVA_VULGATA Omnia mihi tradita sunt a Patre meo; et nemo novit Filium nisi Pater, neque Patrem quis novit nisi Filius et cui voluerit Filius revelare.
1:11:28:MATTHIEU:1:1986:NOVA_VULGATA Venite ad me, omnes, qui laboratis et onerati estis, et ego reficiam vos.
1:11:29:MATTHIEU:1:1986:NOVA_VULGATA Tollite iugum meum super vos et discite a me, quia mitis sum et humilis corde, et invenietis requiem animabus vestris.
1:11:30:MATTHIEU:1:1986:NOVA_VULGATA Iugum enim meum suave, et onus meum leve est ”.
1:12:1:MATTHIEU:1:1986:NOVA_VULGATA In illo tempore abiit Iesus sabbatis per sata; discipuli autem eius esurierunt et coeperunt vellere spicas et manducare.
1:12:2:MATTHIEU:1:1986:NOVA_VULGATA Pharisaei autem videntes dixerunt ei: “ Ecce discipuli tui faciunt, quod non licet facere sabbato ”.
1:12:3:MATTHIEU:1:1986:NOVA_VULGATA At ille dixit eis: “ Non legistis quid fecerit David, quando esuriit, et qui cum eo erant?
1:12:4:MATTHIEU:1:1986:NOVA_VULGATA Quomodo intravit in domum Dei et panes propositionis comedit, quod non licebat ei edere neque his, qui cum eo erant, nisi solis sacerdotibus?
1:12:5:MATTHIEU:1:1986:NOVA_VULGATA Aut non legistis in Lege quia sabbatis sacerdotes in templo sabbatum violant et sine crimine sunt?
1:12:6:MATTHIEU:1:1986:NOVA_VULGATA Dico autem vobis quia templo maior est hic.
1:12:7:MATTHIEU:1:1986:NOVA_VULGATA Si autem sciretis quid est: “Misericordiam volo et non sacrificium”, numquam condemnassetis innocentes.
1:12:8:MATTHIEU:1:1986:NOVA_VULGATA Dominus est enim Filius hominis sabbati ”.
1:12:9:MATTHIEU:1:1986:NOVA_VULGATA Et cum inde transisset, venit in synagogam eorum;
1:12:10:MATTHIEU:1:1986:NOVA_VULGATA et ecce homo manum habens aridam. Et interrogabant eum dicentes: “ Licet sabbatis curare? ”, ut accusarent eum.
1:12:11:MATTHIEU:1:1986:NOVA_VULGATA Ipse autem dixit illis: “ Quis erit ex vobis homo, qui habeat ovem unam et, si ceciderit haec sabbatis in foveam, nonne tenebit et levabit eam?
1:12:12:MATTHIEU:1:1986:NOVA_VULGATA Quanto igitur melior est homo ove! Itaque licet sabbatis bene facere ”.
1:12:13:MATTHIEU:1:1986:NOVA_VULGATA Tunc ait homini: “ Extende manum tuam ”. Et extendit, et restituta est sana sicut altera.
1:12:14:MATTHIEU:1:1986:NOVA_VULGATA Exeuntes autem pharisaei consilium faciebant adversus eum, quomodo eum perderent.
1:12:15:MATTHIEU:1:1986:NOVA_VULGATA Iesus autem sciens secessit inde. Et secuti sunt eum multi, et curavit eos omnes
1:12:16:MATTHIEU:1:1986:NOVA_VULGATA et comminatus est eis, ne manifestum eum facerent,
1:12:17:MATTHIEU:1:1986:NOVA_VULGATA ut adimpleretur, quod dictum est per Isaiam prophetam dicentem:
1:12:18:MATTHIEU:1:1986:NOVA_VULGATA “ Ecce puer meus, quem elegi, dilectus meus, in quo bene placuit animae meae; ponam Spiritum meum super eum, et iudicium gentibus nuntiabit.
1:12:19:MATTHIEU:1:1986:NOVA_VULGATA Non contendet neque clamabit, neque audiet aliquis in plateis vocem eius.
1:12:20:MATTHIEU:1:1986:NOVA_VULGATA Arundinem quassatam non confringet et linum fumigans non exstinguet, donec eiciat ad victoriam iudicium;
1:12:21:MATTHIEU:1:1986:NOVA_VULGATA et in nomine eius gentes sperabunt ”.
1:12:22:MATTHIEU:1:1986:NOVA_VULGATA Tunc oblatus est ei daemonium habens, caecus et mutus, et curavit eum, ita ut mutus loqueretur et videret.
1:12:23:MATTHIEU:1:1986:NOVA_VULGATA Et stupebant omnes turbae et dicebant: “ Numquid hic est filius David? ”.
1:12:24:MATTHIEU:1:1986:NOVA_VULGATA Pharisaei autem audientes dixerunt: “ Hic non eicit daemones nisi in Beelzebul, principe daemonum ”.
1:12:25:MATTHIEU:1:1986:NOVA_VULGATA Sciens autem cogitationes eorum dixit eis: “ Omne regnum divisum contra se desolatur, et omnis civitas vel domus divisa contra se non stabit.
1:12:26:MATTHIEU:1:1986:NOVA_VULGATA Et si Satanas Satanam eicit, adversus se divisus est; quomodo ergo stabit regnum eius?
1:12:27:MATTHIEU:1:1986:NOVA_VULGATA Et si ego in Beelzebul eicio daemones, filii vestri in quo eiciunt? Ideo ipsi iudices erunt vestri.
1:12:28:MATTHIEU:1:1986:NOVA_VULGATA Si autem in Spiritu Dei ego eicio daemones, igitur pervenit in vos regnum Dei.
1:12:29:MATTHIEU:1:1986:NOVA_VULGATA Aut quomodo potest quisquam intrare in domum fortis et vasa eius diripere, nisi prius alligaverit fortem? Et tunc domum illius diripiet.
1:12:30:MATTHIEU:1:1986:NOVA_VULGATA Qui non est mecum, contra me est; et, qui non congregat mecum, spargit.
1:12:31:MATTHIEU:1:1986:NOVA_VULGATA Ideo dico vobis: Omne peccatum et blasphemia remittetur hominibus, Spiritus autem blasphemia non remittetur.
1:12:32:MATTHIEU:1:1986:NOVA_VULGATA Et quicumque dixerit verbum contra Filium hominis, remittetur ei; qui autem dixerit contra Spiritum Sanctum, non remittetur ei neque in hoc saeculo neque in futuro.
1:12:33:MATTHIEU:1:1986:NOVA_VULGATA Aut facite arborem bonam et fructum eius bonum, aut facite arborem malam et fructum eius malum: si quidem ex fructu arbor agnoscitur.
1:12:34:MATTHIEU:1:1986:NOVA_VULGATA Progenies viperarum, quomodo potestis bona loqui, cum sitis mali? Ex abundantia enim cordis os loquitur.
1:12:35:MATTHIEU:1:1986:NOVA_VULGATA Bonus homo de bono thesauro profert bona, et malus homo de malo thesauro profert mala.
1:12:36:MATTHIEU:1:1986:NOVA_VULGATA Dico autem vobis: Omne verbum otiosum, quod locuti fuerint homines, reddent rationem de eo in die iudicii:
1:12:37:MATTHIEU:1:1986:NOVA_VULGATA ex verbis enim tuis iustificaberis, et ex verbis tuis condemnaberis ”.
1:12:38:MATTHIEU:1:1986:NOVA_VULGATA Tunc responderunt ei quidam de scribis et pharisaeis dicentes: “ Magister, volumus a te signum videre ”.
1:12:39:MATTHIEU:1:1986:NOVA_VULGATA Qui respondens ait illis: “ Generatio mala et adultera signum requirit; et signum non dabitur ei, nisi signum Ionae prophetae.
1:12:40:MATTHIEU:1:1986:NOVA_VULGATA Sicut enim fuit Ionas in ventre ceti tribus diebus et tribus noctibus, sic erit Filius hominis in corde terrae tribus diebus et tribus noctibus.
1:12:41:MATTHIEU:1:1986:NOVA_VULGATA Viri Ninevitae surgent in iudicio cum generatione ista et condemnabunt eam, quia paenitentiam egerunt in praedicatione Ionae; et ecce plus quam Iona hic!
1:12:42:MATTHIEU:1:1986:NOVA_VULGATA Regina austri surget in iudicio cum generatione ista et condemnabit eam, quia venit a finibus terrae audire sapientiam Salomonis; et ecce plus quam Salomon hic!
1:12:43:MATTHIEU:1:1986:NOVA_VULGATA Cum autem immundus spiritus exierit ab homine, ambulat per loca arida quaerens requiem et non invenit.
1:12:44:MATTHIEU:1:1986:NOVA_VULGATA Tunc dicit: “Revertar in domum meam unde exivi”; et veniens invenit vacantem, scopis mundatam et ornatam.
1:12:45:MATTHIEU:1:1986:NOVA_VULGATA Tunc vadit et assumit secum septem alios spiritus nequiores se, et intrantes habitant ibi; et fiunt novissima hominis illius peiora prioribus. Sic erit et generationi huic pessimae ”.
1:12:46:MATTHIEU:1:1986:NOVA_VULGATA Adhuc eo loquente ad turbas, ecce mater et fratres eius stabant foris quaerentes loqui ei.
1:12:47:MATTHIEU:1:1986:NOVA_VULGATA Dixit autem ei quidam: “ Ecce mater tua et fratres tui foris stant quaerentes loqui tecum ”.
1:12:48:MATTHIEU:1:1986:NOVA_VULGATA At ille respondens dicenti sibi ait: “ Quae est mater mea, et qui sunt fratres mei? ”.
1:12:49:MATTHIEU:1:1986:NOVA_VULGATA Et extendens manum suam in discipulos suos dixit: “ Ecce mater mea et fratres mei.
1:12:50:MATTHIEU:1:1986:NOVA_VULGATA Quicumque enim fecerit voluntatem Patris mei, qui in caelis est, ipse meus frater et soror et mater est ”.
1:13:1:MATTHIEU:1:1986:NOVA_VULGATA In illo die exiens Iesus de domo sedebat secus mare;
1:13:2:MATTHIEU:1:1986:NOVA_VULGATA et congregatae sunt ad eum turbae multae, ita ut in naviculam ascendens sederet, et omnis turba stabat in litore.
1:13:3:MATTHIEU:1:1986:NOVA_VULGATA Et locutus est eis multa in parabolis dicens: “ Ecce exiit, qui seminat, seminare.
1:13:4:MATTHIEU:1:1986:NOVA_VULGATA Et dum seminat, quaedam ceciderunt secus viam, et venerunt volucres et comederunt ea.
1:13:5:MATTHIEU:1:1986:NOVA_VULGATA Alia autem ceciderunt in petrosa, ubi non habebant terram multam, et continuo exorta sunt, quia non habebant altitudinem terrae;
1:13:6:MATTHIEU:1:1986:NOVA_VULGATA sole autem orto, aestuaverunt et, quia non habebant radicem, aruerunt.
1:13:7:MATTHIEU:1:1986:NOVA_VULGATA Alia autem ceciderunt in spinas, et creverunt spinae et suffocaverunt ea.
1:13:8:MATTHIEU:1:1986:NOVA_VULGATA Alia vero ceciderunt in terram bonam et dabant fructum: aliud centesimum, aliud sexagesimum, aliud tricesimum.
1:13:9:MATTHIEU:1:1986:NOVA_VULGATA Qui habet aures, audiat ”.
1:13:10:MATTHIEU:1:1986:NOVA_VULGATA Et accedentes discipuli dixerunt ei: “ Quare in parabolis loqueris eis? ”.
1:13:11:MATTHIEU:1:1986:NOVA_VULGATA Qui respondens ait illis: “ Quia vobis datum est nosse mysteria regni caelorum, illis autem non est datum.
1:13:12:MATTHIEU:1:1986:NOVA_VULGATA Qui enim habet, dabitur ei, et abundabit; qui autem non habet, et quod habet, auferetur ab eo.
1:13:13:MATTHIEU:1:1986:NOVA_VULGATA Ideo in parabolis loquor eis, quia videntes non vident et audientes non audiunt neque intellegunt;
1:13:14:MATTHIEU:1:1986:NOVA_VULGATA et adimpletur eis prophetia Isaiae dicens: "Auditu audietis et non intellegetis et videntes videbitis et non videbitis.
1:13:15:MATTHIEU:1:1986:NOVA_VULGATA Incrassatum est enim cor populi huius, et auribus graviter audierunt et oculos suos clauserunt, ne quando oculis videant et auribus audiant et corde intellegant et convertantur, et sanem eos".
1:13:16:MATTHIEU:1:1986:NOVA_VULGATA Vestri autem beati oculi, quia vident, et aures vestrae, quia audiunt.
1:13:17:MATTHIEU:1:1986:NOVA_VULGATA Amen quippe dico vobis: Multi prophetae et iusti cupierunt videre, quae videtis, et non viderunt, et audire, quae auditis, et non audierunt!
1:13:18:MATTHIEU:1:1986:NOVA_VULGATA Vos ergo audite parabolam seminantis.
1:13:19:MATTHIEU:1:1986:NOVA_VULGATA Omnis, qui audit verbum regni et non intellegit, venit Malus et rapit, quod seminatum est in corde eius; hic est, qui secus viam seminatus est.
1:13:20:MATTHIEU:1:1986:NOVA_VULGATA Qui autem supra petrosa seminatus est, hic est, qui verbum audit et continuo cum gaudio accipit illud,
1:13:21:MATTHIEU:1:1986:NOVA_VULGATA non habet autem in se radicem, sed est temporalis; facta autem tribulatione vel persecutione propter verbum, continuo scandalizatur.
1:13:22:MATTHIEU:1:1986:NOVA_VULGATA Qui autem est seminatus in spinis, hic est, qui verbum audit, et sollicitudo saeculi et fallacia divitiarum suffocat verbum, et sine fructu efficitur.
1:13:23:MATTHIEU:1:1986:NOVA_VULGATA Qui vero in terra bona seminatus est, hic est, qui audit verbum et intellegit et fructum affert et facit aliud quidem centum, aliud autem sexaginta, porro aliud triginta ”.
1:13:24:MATTHIEU:1:1986:NOVA_VULGATA Aliam parabolam proposuit illis dicens: “ Simile factum est regnum caelorum homini, qui seminavit bonum semen in agro suo.
1:13:25:MATTHIEU:1:1986:NOVA_VULGATA Cum autem dormirent homines, venit inimicus eius et superseminavit zizania in medio tritici et abiit.
1:13:26:MATTHIEU:1:1986:NOVA_VULGATA Cum autem crevisset herba et fructum fecisset, tunc apparuerunt et zizania.
1:13:27:MATTHIEU:1:1986:NOVA_VULGATA Accedentes autem servi patris familias dixerunt ei: “Domine, nonne bonum semen seminasti in agro tuo? Unde ergo habet zizania?”.
1:13:28:MATTHIEU:1:1986:NOVA_VULGATA Et ait illis: “Inimicus homo hoc fecit”. Servi autem dicunt ei: “Vis, imus et colligimus ea?”.
1:13:29:MATTHIEU:1:1986:NOVA_VULGATA Et ait: “Non; ne forte colligentes zizania eradicetis simul cum eis triticum,
1:13:30:MATTHIEU:1:1986:NOVA_VULGATA sinite utraque crescere usque ad messem. Et in tempore messis dicam messoribus: Colligite primum zizania et alligate ea in fasciculos ad comburendum ea, triticum autem congregate in horreum meum” ”.
1:13:31:MATTHIEU:1:1986:NOVA_VULGATA Aliam parabolam proposuit eis dicens: “ Simile est regnum caelorum grano sinapis, quod accipiens homo seminavit in agro suo.
1:13:32:MATTHIEU:1:1986:NOVA_VULGATA Quod minimum quidem est omnibus seminibus; cum autem creverit, maius est holeribus et fit arbor, ita ut volucres caeli veniant et habitent in ramis eius ”.
1:13:33:MATTHIEU:1:1986:NOVA_VULGATA Aliam parabolam locutus est eis: “ Simile est regnum caelorum fermento, quod acceptum mulier abscondit in farinae satis tribus, donec fermentatum est totum ”.
1:13:34:MATTHIEU:1:1986:NOVA_VULGATA Haec omnia locutus est Iesus in parabolis ad turbas; et sine parabola nihil loquebatur eis,
1:13:35:MATTHIEU:1:1986:NOVA_VULGATA ut adimpleretur, quod dictum erat per prophetam dicentem: “ Aperiam in parabolis os meum, eructabo abscondita a constitutione mundi ”.
1:13:36:MATTHIEU:1:1986:NOVA_VULGATA Tunc, dimissis turbis, venit in domum, et accesserunt ad eum discipuli eius dicentes: “ Dissere nobis parabolam zizaniorum agri ”.
1:13:37:MATTHIEU:1:1986:NOVA_VULGATA Qui respondens ait: “ Qui seminat bonum semen, est Filius hominis;
1:13:38:MATTHIEU:1:1986:NOVA_VULGATA ager autem est mundus; bonum vero semen, hi sunt filii regni; zizania autem filii sunt Mali;
1:13:39:MATTHIEU:1:1986:NOVA_VULGATA inimicus autem, qui seminavit ea, est Diabolus; messis vero consummatio saeculi est; messores autem angeli sunt.
1:13:40:MATTHIEU:1:1986:NOVA_VULGATA Sicut ergo colliguntur zizania et igni comburuntur, sic erit in consummatione saeculi:
1:13:41:MATTHIEU:1:1986:NOVA_VULGATA mittet Filius hominis angelos suos, et colligent de regno eius omnia scandala et eos, qui faciunt iniquitatem,
1:13:42:MATTHIEU:1:1986:NOVA_VULGATA et mittent eos in caminum ignis; ibi erit fletus et stridor dentium.
1:13:43:MATTHIEU:1:1986:NOVA_VULGATA Tunc iusti fulgebunt sicut sol in regno Pa tris eorum. Qui habet aures, audiat.
1:13:44:MATTHIEU:1:1986:NOVA_VULGATA Simile est regnum caelorum thesauro abscondito in agro; quem qui invenit homo abscondit et prae gaudio illius vadit et vendit universa, quae habet, et emit agrum illum.
1:13:45:MATTHIEU:1:1986:NOVA_VULGATA Iterum simile est regnum caelorum homini negotiatori quaerenti bonas margaritas.
1:13:46:MATTHIEU:1:1986:NOVA_VULGATA Inventa autem una pretiosa margarita, abiit et vendidit omnia, quae habuit, et emit eam.
1:13:47:MATTHIEU:1:1986:NOVA_VULGATA Iterum simile est regnum caelorum sagenae missae in mare et ex omni genere congreganti;
1:13:48:MATTHIEU:1:1986:NOVA_VULGATA quam, cum impleta esset, educentes secus litus et sedentes collegerunt bonos in vasa, malos autem foras miserunt.
1:13:49:MATTHIEU:1:1986:NOVA_VULGATA Sic erit in consummatione saeculi: exibunt angeli et separabunt malos de medio iustorum
1:13:50:MATTHIEU:1:1986:NOVA_VULGATA et mittent eos in caminum ignis; ibi erit fletus et stridor dentium.
1:13:51:MATTHIEU:1:1986:NOVA_VULGATA Intellexistis haec omnia? ”. Dicunt ei: “ Etiam ”.
1:13:52:MATTHIEU:1:1986:NOVA_VULGATA Ait autem illis: “ Ideo omnis scriba doctus in regno caelorum similis est homini patri familias, qui profert de thesauro suo nova et vetera ”.
1:13:53:MATTHIEU:1:1986:NOVA_VULGATA Et factum est, cum consummasset Iesus parabolas istas, transiit inde.
1:13:54:MATTHIEU:1:1986:NOVA_VULGATA Et veniens in patriam suam, docebat eos in synagoga eorum, ita ut mirarentur et dicerent: “ Unde huic sapientia haec et virtutes?
1:13:55:MATTHIEU:1:1986:NOVA_VULGATA Nonne hic est fabri filius? Nonne mater eius dicitur Maria, et fratres eius Iacobus et Ioseph et Simon et Iudas?
1:13:56:MATTHIEU:1:1986:NOVA_VULGATA Et sorores eius nonne omnes apud nos sunt? Unde ergo huic omnia ista? ”.
1:13:57:MATTHIEU:1:1986:NOVA_VULGATA Et scandalizabantur in eo. Iesus autem dixit eis: “ Non est propheta sine honore nisi in patria et in domo sua ”.
1:13:58:MATTHIEU:1:1986:NOVA_VULGATA Et non fecit ibi virtutes multas propter incredulitatem illorum.
1:14:1:MATTHIEU:1:1986:NOVA_VULGATA In illo tempore audivit Herodes tetrarcha famam Iesu
1:14:2:MATTHIEU:1:1986:NOVA_VULGATA et ait pueris suis: “ Hic est Ioannes Baptista; ipse surrexit a mortuis, et ideo virtutes operantur in eo ”.
1:14:3:MATTHIEU:1:1986:NOVA_VULGATA Herodes enim tenuit Ioannem et alligavit eum et posuit in carcere propter Herodiadem uxorem Philippi fratris sui.
1:14:4:MATTHIEU:1:1986:NOVA_VULGATA Dicebat enim illi Ioannes: “ Non licet tibi habere eam ”.
1:14:5:MATTHIEU:1:1986:NOVA_VULGATA Et volens illum occidere, timuit populum, quia sicut prophetam eum habebant.
1:14:6:MATTHIEU:1:1986:NOVA_VULGATA Die autem natalis Herodis saltavit filia Herodiadis in medio et placuit Herodi,
1:14:7:MATTHIEU:1:1986:NOVA_VULGATA unde cum iuramento pollicitus est ei dare, quodcumque postulasset.
1:14:8:MATTHIEU:1:1986:NOVA_VULGATA At illa, praemonita a matre sua: “ Da mihi, inquit, hic in disco caput Ioannis Baptistae ”.
1:14:9:MATTHIEU:1:1986:NOVA_VULGATA Et contristatus rex propter iuramentum et eos, qui pariter recumbebant, iussit dari
1:14:10:MATTHIEU:1:1986:NOVA_VULGATA misitque et decollavit Ioannem in carcere;
1:14:11:MATTHIEU:1:1986:NOVA_VULGATA et allatum est caput eius in disco et datum est puellae, et tulit matri suae.
1:14:12:MATTHIEU:1:1986:NOVA_VULGATA Et accedentes discipuli eius tulerunt corpus et sepelierunt illud et venientes nuntiaverunt Iesu.
1:14:13:MATTHIEU:1:1986:NOVA_VULGATA Quod cum audisset Iesus, secessit inde in navicula in locum desertum seorsum; et cum audissent, turbae secutae sunt eum pedestres de civitatibus.
1:14:14:MATTHIEU:1:1986:NOVA_VULGATA Et exiens vidit turbam multam et misertus est eorum et curavit languidos eorum.
1:14:15:MATTHIEU:1:1986:NOVA_VULGATA Vespere autem facto, accesserunt ad eum discipuli dicentes: “ Desertus est locus, et hora iam praeteriit; dimitte turbas, ut euntes in castella emant sibi escas ”.
1:14:16:MATTHIEU:1:1986:NOVA_VULGATA Iesus autem dixit eis: “ Non habent necesse ire; date illis vos manducare ”.
1:14:17:MATTHIEU:1:1986:NOVA_VULGATA Illi autem dicunt ei: “ Non habemus hic nisi quinque panes et duos pisces ”.
1:14:18:MATTHIEU:1:1986:NOVA_VULGATA Qui ait: “ Afferte illos mihi huc ”.
1:14:19:MATTHIEU:1:1986:NOVA_VULGATA Et cum iussisset turbas discumbere supra fenum, acceptis quinque panibus et duobus piscibus, aspiciens in caelum benedixit et fregit et dedit discipulis panes, discipuli autem turbis.
1:14:20:MATTHIEU:1:1986:NOVA_VULGATA Et manducaverunt omnes et saturati sunt; et tulerunt reliquias fragmentorum duodecim cophinos plenos.
1:14:21:MATTHIEU:1:1986:NOVA_VULGATA Manducantium autem fuit numerus fere quinque milia virorum, exceptis mulieribus et parvulis.
1:14:22:MATTHIEU:1:1986:NOVA_VULGATA Et statim iussit discipulos ascendere in naviculam et praecedere eum trans fretum, donec dimitteret turbas.
1:14:23:MATTHIEU:1:1986:NOVA_VULGATA Et dimissis turbis, ascendit in montem solus orare. Vespere autem facto, solus erat ibi.
1:14:24:MATTHIEU:1:1986:NOVA_VULGATA Navicula autem iam multis stadiis a terra distabat, fluctibus iactata; erat enim contrarius ventus.
1:14:25:MATTHIEU:1:1986:NOVA_VULGATA Quarta autem vigilia noctis venit ad eos ambulans supra mare.
1:14:26:MATTHIEU:1:1986:NOVA_VULGATA Discipuli autem, videntes eum supra mare ambulantem, turbati sunt dicentes: “ Phantasma est ”, et prae timore clamaverunt.
1:14:27:MATTHIEU:1:1986:NOVA_VULGATA Statimque Iesus locutus est eis dicens: “ Habete fiduciam, ego sum; nolite timere! ”.
1:14:28:MATTHIEU:1:1986:NOVA_VULGATA Respondens autem ei Petrus dixit: “ Domine, si tu es, iube me venire ad te super aquas ”.
1:14:29:MATTHIEU:1:1986:NOVA_VULGATA At ipse ait: “ Veni! ”. Et descendens Petrus de navicula ambulavit super aquas et venit ad Iesum.
1:14:30:MATTHIEU:1:1986:NOVA_VULGATA Videns vero ventum validum timuit et, cum coepisset mergi, clamavit dicens: “ Domine, salvum me fac! ”.
1:14:31:MATTHIEU:1:1986:NOVA_VULGATA Continuo autem Iesus extendens manum apprehendit eum et ait illi: “ Modicae fidei, quare dubitasti? ”.
1:14:32:MATTHIEU:1:1986:NOVA_VULGATA Et cum ascendissent in naviculam, cessavit ventus.
1:14:33:MATTHIEU:1:1986:NOVA_VULGATA Qui autem in navicula erant, adoraverunt eum dicentes: “ Vere Filius Dei es! ”.
1:14:34:MATTHIEU:1:1986:NOVA_VULGATA Et cum transfretassent, venerunt in terram Gennesaret.
1:14:35:MATTHIEU:1:1986:NOVA_VULGATA Et cum cognovissent eum viri loci illius, miserunt in universam regionem illam et obtulerunt ei omnes male habentes,
1:14:36:MATTHIEU:1:1986:NOVA_VULGATA et rogabant eum, ut vel fimbriam vestimenti eius tangerent; et, quicumque tetigerunt, salvi facti sunt.
1:15:1:MATTHIEU:1:1986:NOVA_VULGATA Tunc accedunt ad Iesum ab Hierosolymis pharisaei et scribae dicentes:
1:15:2:MATTHIEU:1:1986:NOVA_VULGATA “ Quare discipuli tui transgrediuntur traditionem seniorum? Non enim lavant manus suas, cum panem manducant ”.
1:15:3:MATTHIEU:1:1986:NOVA_VULGATA Ipse autem respondens ait illis: “ Quare et vos transgredimini mandatum Dei propter traditionem vestram?
1:15:4:MATTHIEU:1:1986:NOVA_VULGATA Nam Deus dixit: "Honora patrem tuum et matrem" et: "Qui maledixerit patri vel matri, morte moriatur".
1:15:5:MATTHIEU:1:1986:NOVA_VULGATA Vos autem dicitis: “Quicumque dixerit patri vel matri: Munus est, quodcumque ex me profuerit,
1:15:6:MATTHIEU:1:1986:NOVA_VULGATA non honorificabit patrem suum”; et irritum fecistis verbum Dei propter traditionem vestram.
1:15:7:MATTHIEU:1:1986:NOVA_VULGATA Hypocritae! Bene prophetavit de vobis Isaias dicens:
1:15:8:MATTHIEU:1:1986:NOVA_VULGATA "Populus hic labiis me honorat, cor autem eorum longe est a me;
1:15:9:MATTHIEU:1:1986:NOVA_VULGATA sine causa autem colunt me docentes doctrinas mandata homi num" ”.
1:15:10:MATTHIEU:1:1986:NOVA_VULGATA Et convocata ad se turba, dixit eis: “ Audite et intellegite:
1:15:11:MATTHIEU:1:1986:NOVA_VULGATA Non quod intrat in os, coinquinat hominem; sed quod procedit ex ore, hoc coinquinat hominem! ”.
1:15:12:MATTHIEU:1:1986:NOVA_VULGATA Tunc accedentes discipuli dicunt ei: “ Scis quia pharisaei, audito verbo, scandalizati sunt? ”.
1:15:13:MATTHIEU:1:1986:NOVA_VULGATA At ille respondens ait: “ Omnis plantatio, quam non plantavit Pater meus caelestis, eradicabitur.
1:15:14:MATTHIEU:1:1986:NOVA_VULGATA Sinite illos: caeci sunt, duces caecorum. Caecus autem si caeco ducatum praestet, ambo in foveam cadent ”.
1:15:15:MATTHIEU:1:1986:NOVA_VULGATA Respondens autem Petrus dixit ei: “ Edissere nobis parabolam istam ”.
1:15:16:MATTHIEU:1:1986:NOVA_VULGATA At ille dixit: “ Adhuc et vos sine intellectu estis?
1:15:17:MATTHIEU:1:1986:NOVA_VULGATA Non intellegitis quia omne quod in os intrat, in ventrem vadit et in secessum emittitur?
1:15:18:MATTHIEU:1:1986:NOVA_VULGATA Quae autem procedunt de ore, de corde exeunt, et ea coinquinant hominem.
1:15:19:MATTHIEU:1:1986:NOVA_VULGATA De corde enim exeunt cogitationes malae, homicidia, adulteria, fornicationes, furta, falsa testimonia, blasphemiae.
1:15:20:MATTHIEU:1:1986:NOVA_VULGATA Haec sunt, quae coinquinant hominem; non lotis autem manibus manducare non coinquinat hominem ”.
1:15:21:MATTHIEU:1:1986:NOVA_VULGATA Et egressus inde Iesus, secessit in partes Tyri et Sidonis.
1:15:22:MATTHIEU:1:1986:NOVA_VULGATA Et ecce mulier Chananaea a finibus illis egressa clamavit dicens: “ Miserere mei, Domine, fili David! Filia mea male a daemonio vexatur ”.
1:15:23:MATTHIEU:1:1986:NOVA_VULGATA Qui non respondit ei verbum. Et accedentes discipuli eius rogabant eum dicentes: “ Dimitte eam, quia clamat post nos ”.
1:15:24:MATTHIEU:1:1986:NOVA_VULGATA Ipse autem respondens ait: “ Non sum missus nisi ad oves, quae perierunt domus Israel ”.
1:15:25:MATTHIEU:1:1986:NOVA_VULGATA At illa venit et adoravit eum dicens: “ Domine, adiuva me! ”.
1:15:26:MATTHIEU:1:1986:NOVA_VULGATA Qui respondens ait: “ Non est bonum sumere panem filiorum et mittere catellis ”.
1:15:27:MATTHIEU:1:1986:NOVA_VULGATA At illa dixit: “ Etiam, Domine, nam et catelli edunt de micis, quae cadunt de mensa dominorum suorum ”.
1:15:28:MATTHIEU:1:1986:NOVA_VULGATA Tunc respondens Iesus ait illi: “ O mulier, magna est fides tua! Fiat tibi, sicut vis ”. Et sanata est filia illius ex illa hora.
1:15:29:MATTHIEU:1:1986:NOVA_VULGATA Et cum transisset inde, Iesus venit secus mare Galilaeae et ascendens in montem sedebat ibi.
1:15:30:MATTHIEU:1:1986:NOVA_VULGATA Et accesserunt ad eum turbae multae habentes secum claudos, caecos, debiles, mutos et alios multos et proiecerunt eos ad pedes eius, et curavit eos,
1:15:31:MATTHIEU:1:1986:NOVA_VULGATA ita ut turba miraretur videntes mutos loquentes, debiles sanos et claudos ambulantes et caecos videntes. Et magnificabant Deum Israel.
1:15:32:MATTHIEU:1:1986:NOVA_VULGATA Iesus autem convocatis discipulis suis dixit: “ Misereor turbae, quia triduo iam perseverant mecum et non habent, quod manducent; et dimittere eos ieiunos nolo, ne forte deficiant in via ”.
1:15:33:MATTHIEU:1:1986:NOVA_VULGATA Et dicunt ei discipuli: “ Unde nobis in deserto panes tantos, ut saturemus turbam tantam? ”.
1:15:34:MATTHIEU:1:1986:NOVA_VULGATA Et ait illis Iesus: “ Quot panes habetis? ”. At illi dixerunt: “ Septem et paucos pisciculos ”.
1:15:35:MATTHIEU:1:1986:NOVA_VULGATA Et praecepit turbae, ut discumberet super terram;
1:15:36:MATTHIEU:1:1986:NOVA_VULGATA et accipiens septem panes et pisces et gratias agens fregit et dedit discipulis, discipuli autem turbis.
1:15:37:MATTHIEU:1:1986:NOVA_VULGATA Et comederunt omnes et saturati sunt; et, quod superfuit de fragmentis, tulerunt septem sportas plenas.
1:15:38:MATTHIEU:1:1986:NOVA_VULGATA Erant autem, qui manducaverant, quattuor milia hominum extra mulieres et parvulos.
1:15:39:MATTHIEU:1:1986:NOVA_VULGATA Et dimissis turbis, ascendit in naviculam et venit in fines Magadan.
1:16:1:MATTHIEU:1:1986:NOVA_VULGATA Et accesserunt ad eum pharisaei et sadducaei tentantes et rogaverunt eum, ut signum de caelo ostenderet eis.
1:16:2:MATTHIEU:1:1986:NOVA_VULGATA At ille respondens ait eis: “ Facto vespere dicitis: “Serenum erit, rubicundum est enim caelum”;
1:16:3:MATTHIEU:1:1986:NOVA_VULGATA et mane: “Hodie tempestas, rutilat enim triste caelum”. Faciem quidem caeli diiudicare nostis, signa autem temporum non potestis.
1:16:4:MATTHIEU:1:1986:NOVA_VULGATA Generatio mala et adultera signum quaerit, et signum non dabitur ei, nisi signum Ionae ”. Et, relictis illis, abiit.
1:16:5:MATTHIEU:1:1986:NOVA_VULGATA Et cum venissent discipuli trans fretum, obliti sunt panes accipere.
1:16:6:MATTHIEU:1:1986:NOVA_VULGATA Iesus autem dixit illis: “ Intuemini et cavete a fermento pharisaeorum et sadducaeorum ”.
1:16:7:MATTHIEU:1:1986:NOVA_VULGATA At illi cogitabant inter se dicentes: “ Panes non accepimus!”.
1:16:8:MATTHIEU:1:1986:NOVA_VULGATA Sciens autem Iesus dixit: “ Quid cogitatis inter vos, modicae fidei, quia panes non habetis?
1:16:9:MATTHIEU:1:1986:NOVA_VULGATA Nondum intellegitis neque recordamini quinque panum quinque milium hominum, et quot cophinos sumpsistis?
1:16:10:MATTHIEU:1:1986:NOVA_VULGATA Neque septem panum quattuor milium hominum, et quot sportas sumpsistis?
1:16:11:MATTHIEU:1:1986:NOVA_VULGATA Quomodo non intellegitis quia non de panibus dixi vobis? Sed cavete a fermento pharisaeorum et sadducaeorum ”.
1:16:12:MATTHIEU:1:1986:NOVA_VULGATA Tunc intellexerunt quia non dixerit cavendum a fermento panum sed a doctrina pharisaeorum et sadducaeorum.
1:16:13:MATTHIEU:1:1986:NOVA_VULGATA Venit autem Iesus in partes Caesareae Philippi et interrogabat discipulos suos dicens: “ Quem dicunt homines esse Filium hominis?”.
1:16:14:MATTHIEU:1:1986:NOVA_VULGATA At illi dixerunt: “ Alii Ioannem Baptistam, alii autem Eliam, alii vero Ieremiam, aut unum ex prophetis ”.
1:16:15:MATTHIEU:1:1986:NOVA_VULGATA Dicit illis: “ Vos autem quem me esse dicitis? ”.
1:16:16:MATTHIEU:1:1986:NOVA_VULGATA Respondens Simon Petrus dixit: “ Tu es Christus, Filius Dei vivi ”.
1:16:17:MATTHIEU:1:1986:NOVA_VULGATA Respondens autem Iesus dixit ei: “ Beatus es, Simon Bariona, quia caro et sanguis non revelavit tibi sed Pater meus, qui in caelis est.
1:16:18:MATTHIEU:1:1986:NOVA_VULGATA Et ego dico tibi: Tu es Petrus, et super hanc petram aedificabo Ecclesiam meam; et portae inferi non praevalebunt adversum eam.
1:16:19:MATTHIEU:1:1986:NOVA_VULGATA Tibi dabo claves regni caelorum; et quodcumque ligaveris super terram, erit ligatum in caelis, et quodcumque solveris super terram, erit solutum in caelis ”.
1:16:20:MATTHIEU:1:1986:NOVA_VULGATA Tunc praecepit discipulis, ut nemini dicerent quia ipse esset Christus.
1:16:21:MATTHIEU:1:1986:NOVA_VULGATA Exinde coepit Iesus ostendere discipulis suis quia oporteret eum ire Hierosolymam et multa pati a senioribus et principibus sacerdotum et scribis et occidi et tertia die resurgere.
1:16:22:MATTHIEU:1:1986:NOVA_VULGATA Et assumens eum Petrus coepit increpare illum dicens: “ Absit a te, Domine; non erit tibi hoc ”.
1:16:23:MATTHIEU:1:1986:NOVA_VULGATA Qui conversus dixit Petro: “ Vade post me, Satana! Scandalum es mihi, quia non sapis ea, quae Dei sunt, sed ea, quae hominum! ”.
1:16:24:MATTHIEU:1:1986:NOVA_VULGATA Tunc Iesus dixit discipulis suis: “ Si quis vult post me venire, abneget semetipsum et tollat crucem suam et sequatur me.
1:16:25:MATTHIEU:1:1986:NOVA_VULGATA Qui enim voluerit animam suam salvam facere, perdet eam; qui autem perdiderit animam suam propter me, inveniet eam.
1:16:26:MATTHIEU:1:1986:NOVA_VULGATA Quid enim prodest homini, si mundum universum lucretur, animae vero suae detrimentum patiatur? Aut quam dabit homo commutationem pro anima sua?
1:16:27:MATTHIEU:1:1986:NOVA_VULGATA Filius enim hominis venturus est in gloria Patris sui cum angelis suis, et tunc reddet unicuique secundum opus eius.
1:16:28:MATTHIEU:1:1986:NOVA_VULGATA Amen dico vobis: Sunt quidam de hic stantibus, qui non gustabunt mortem, donec videant Filium hominis venientem in regno suo ”.
1:17:1:MATTHIEU:1:1986:NOVA_VULGATA Et post dies sex assumit Iesus Petrum et Iacobum et Ioannem fratrem eius et ducit illos in montem excelsum seorsum.
1:17:2:MATTHIEU:1:1986:NOVA_VULGATA Et transfiguratus est ante eos; et resplenduit facies eius sicut sol, vestimenta autem eius facta sunt alba sicut lux.
1:17:3:MATTHIEU:1:1986:NOVA_VULGATA Et ecce apparuit illis Moyses et Elias cum eo loquentes.
1:17:4:MATTHIEU:1:1986:NOVA_VULGATA Respondens autem Petrus dixit ad Iesum: “ Domine, bonum est nos hic esse. Si vis, faciam hic tria tabernacula: tibi unum et Moysi unum et Eliae unum ”.
1:17:5:MATTHIEU:1:1986:NOVA_VULGATA Adhuc eo loquente, ecce nubes lucida obumbravit eos; et ecce vox de nube dicens: “ Hic est Filius meus dilectus, in quo mihi bene complacui; ipsum audite ”.
1:17:6:MATTHIEU:1:1986:NOVA_VULGATA Et audientes discipuli ceciderunt in faciem suam et timuerunt valde.
1:17:7:MATTHIEU:1:1986:NOVA_VULGATA Et accessit Iesus et tetigit eos dixitque eis: “ Surgite et nolite timere ”.
1:17:8:MATTHIEU:1:1986:NOVA_VULGATA Levantes autem oculos suos, neminem viderunt nisi solum Iesum.
1:17:9:MATTHIEU:1:1986:NOVA_VULGATA Et descendentibus illis de monte, praecepit eis Iesus dicens: “ Nemini dixeritis visionem, donec Filius hominis a mortuis resurgat ”.
1:17:10:MATTHIEU:1:1986:NOVA_VULGATA Et interrogaverunt eum discipuli dicentes: “ Quid ergo scribae dicunt quod Eliam oporteat primum venire? ”.
1:17:11:MATTHIEU:1:1986:NOVA_VULGATA At ille respondens ait: “ Elias quidem venturus est et restituet omnia.
1:17:12:MATTHIEU:1:1986:NOVA_VULGATA Dico autem vobis quia Elias iam venit, et non cognoverunt eum, sed fecerunt in eo, quaecumque voluerunt; sic et Filius hominis passurus est ab eis ”.
1:17:13:MATTHIEU:1:1986:NOVA_VULGATA Tunc intellexerunt discipuli quia de Ioanne Baptista dixisset eis.
1:17:14:MATTHIEU:1:1986:NOVA_VULGATA Et cum venissent ad turbam, accessit ad eum homo genibus provolutus ante eum
1:17:15:MATTHIEU:1:1986:NOVA_VULGATA et dicens: “ Domine, miserere filii mei, quia lunaticus est et male patitur; nam saepe cadit in ignem et crebro in aquam.
1:17:16:MATTHIEU:1:1986:NOVA_VULGATA Et obtuli eum discipulis tuis, et non potuerunt curare eum ”.
1:17:17:MATTHIEU:1:1986:NOVA_VULGATA Respondens autem Iesus ait: “ O generatio incredula et perversa, quousque ero vobiscum? Usquequo patiar vos? Afferte huc illum ad me ”.
1:17:18:MATTHIEU:1:1986:NOVA_VULGATA Et increpavit eum Iesus, et exiit ab eo daemonium, et curatus est puer ex illa hora.
1:17:19:MATTHIEU:1:1986:NOVA_VULGATA Tunc accesserunt discipuli ad Iesum secreto et dixerunt: “ Quare nos non potuimus eicere illum? ”.
1:17:20:MATTHIEU:1:1986:NOVA_VULGATA Ille autem dicit illis: “ Propter modicam fidem vestram. Amen quippe dico vobis: Si habueritis fidem sicut granum sinapis, dicetis monti huic: “Transi hinc illuc!”, et transibit, et nihil impossibile erit vobis ”.
1:17:21:MATTHIEU:1:1986:NOVA_VULGATA 
1:17:22:MATTHIEU:1:1986:NOVA_VULGATA Conversantibus autem eis in Galilaea, dixit illis Iesus: “ Filius hominis tradendus est in manus hominum,
1:17:23:MATTHIEU:1:1986:NOVA_VULGATA et occident eum, et tertio die resurget ”. Et contristati sunt vehementer.
1:17:24:MATTHIEU:1:1986:NOVA_VULGATA Et cum venissent Capharnaum, accesserunt, qui didrachma accipiebant, ad Petrum et dixerunt: “ Magister vester non solvit didrachma? ”.
1:17:25:MATTHIEU:1:1986:NOVA_VULGATA Ait: “ Etiam”. Et cum intrasset domum, praevenit eum Iesus dicens: “ Quid tibi videtur, Simon? Reges terrae a quibus accipiunt tributum vel censum? A filiis suis an ab alienis? ”.
1:17:26:MATTHIEU:1:1986:NOVA_VULGATA Cum autem ille dixisset: “ Ab alienis ”, dixit illi Iesus: “ Ergo liberi sunt filii.
1:17:27:MATTHIEU:1:1986:NOVA_VULGATA Ut autem non scandalizemus eos, vade ad mare et mitte hamum; et eum piscem, qui primus ascenderit, tolle; et, aperto ore, eius invenies staterem. Illum sumens, da eis pro me et te ”.
1:18:1:MATTHIEU:1:1986:NOVA_VULGATA In illa hora accesserunt discipuli ad Iesum dicentes: “ Quis putas maior est in regno caelorum? ”.
1:18:2:MATTHIEU:1:1986:NOVA_VULGATA Et advocans parvulum, statuit eum in medio eorum
1:18:3:MATTHIEU:1:1986:NOVA_VULGATA et dixit: “ Amen dico vobis: Nisi conversi fueritis et efiiciamini sicut parvuli, non intrabitis in regnum caelorum.
1:18:4:MATTHIEU:1:1986:NOVA_VULGATA Quicumque ergo humiliaverit se sicut parvulus iste, hic est maior in regno caelorum.
1:18:5:MATTHIEU:1:1986:NOVA_VULGATA Et, qui susceperit unum parvulum talem in nomine meo, me suscipit.
1:18:6:MATTHIEU:1:1986:NOVA_VULGATA Qui autem scandalizaverit unum de pusillis istis, qui in me credunt, expedit ei, ut suspendatur mola asinaria in collo eius et demergatur in profundum maris.
1:18:7:MATTHIEU:1:1986:NOVA_VULGATA Vae mundo ab scandalis! Necesse est enim ut veniant scandala; verumtamen vae homini, per quem scandalum venit!
1:18:8:MATTHIEU:1:1986:NOVA_VULGATA Si autem manus tua vel pes tuus scandalizat te, abscide eum et proice abs te: bonum tibi est ad vitam ingredi debilem vel claudum, quam duas manus vel duos pedes habentem mitti in ignem aeternum.
1:18:9:MATTHIEU:1:1986:NOVA_VULGATA Et si oculus tuus scandalizat te, erue eum et proice abs te: bonum tibi est unoculum in vitam intrare, quam duos oculos habentem mitti in gehennam ignis.
1:18:10:MATTHIEU:1:1986:NOVA_VULGATA Videte, ne contemnatis unum ex his pusillis; dico enim vobis quia angeli eorum in caelis semper vident faciem Patris mei, qui in caelis est.
1:18:11:MATTHIEU:1:1986:NOVA_VULGATA 
1:18:12:MATTHIEU:1:1986:NOVA_VULGATA Quid vobis videtur? Si fuerint alicui centum oves, et erraverit una ex eis, nonne relinquet nonaginta novem in montibus et vadit quaerere eam, quae erravit?
1:18:13:MATTHIEU:1:1986:NOVA_VULGATA Et si contigerit ut inveniat eam, amen dico vobis quia gaudebit super eam magis quam super nonaginta novem, quae non erraverunt.
1:18:14:MATTHIEU:1:1986:NOVA_VULGATA Sic non est voluntas ante Patrem vestrum, qui in caelis est, ut pereat unus de pusillis istis.
1:18:15:MATTHIEU:1:1986:NOVA_VULGATA Si autem peccaverit in te frater tuus, vade, corripe eum inter te et ipsum solum. Si te audierit, lucratus es fratrem tuum;
1:18:16:MATTHIEU:1:1986:NOVA_VULGATA si autem non audierit, adhibe tecum adhuc unum vel duos, ut in ore duorum testium vel trium stet omne verbum;
1:18:17:MATTHIEU:1:1986:NOVA_VULGATA quod si noluerit audire eos, dic ecclesiae; si autem et ecclesiam noluerit audire, sit tibi sicut ethnicus et publicanus.
1:18:18:MATTHIEU:1:1986:NOVA_VULGATA Amen dico vobis: Quaecumque alligaveritis super terram, erunt ligata in caelo; et, quaecumque solveritis super terram, erunt soluta in caelo.
1:18:19:MATTHIEU:1:1986:NOVA_VULGATA Iterum dico vobis: Si duo ex vobis consenserint super terram de omni re, quamcumque petierint, fiet illis a Patre meo, qui in caelis est.
1:18:20:MATTHIEU:1:1986:NOVA_VULGATA Ubi enim sunt duo vel tres congregati in nomine meo, ibi sum in medio eorum ”.
1:18:21:MATTHIEU:1:1986:NOVA_VULGATA Tunc accedens Petrus dixit ei: “ Domine, quotiens peccabit in me frater meus, et dimittam ei? Usque septies? ”.
1:18:22:MATTHIEU:1:1986:NOVA_VULGATA Dicit illi Iesus: “ Non dico tibi usque septies sed usque septuagies septies.
1:18:23:MATTHIEU:1:1986:NOVA_VULGATA Ideo assimilatum est regnum caelorum homini regi, qui voluit rationem ponere cum servis suis.
1:18:24:MATTHIEU:1:1986:NOVA_VULGATA Et cum coepisset rationem ponere, oblatus est ei unus, qui debebat decem milia talenta.
1:18:25:MATTHIEU:1:1986:NOVA_VULGATA Cum autem non haberet, unde redderet, iussit eum dominus venumdari et uxorem et filios et omnia, quae habebat, et reddi.
1:18:26:MATTHIEU:1:1986:NOVA_VULGATA Procidens igitur servus ille adorabat eum dicens: “Patientiam habe in me, et omnia reddam tibi”.
1:18:27:MATTHIEU:1:1986:NOVA_VULGATA Misertus autem dominus servi illius dimisit eum et debitum dimisit ei.
1:18:28:MATTHIEU:1:1986:NOVA_VULGATA Egressus autem servus ille invenit unum de conservis suis, qui debebat ei centum denarios, et tenens suffocabat eum dicens: “Redde, quod debes!”.
1:18:29:MATTHIEU:1:1986:NOVA_VULGATA Procidens igitur conservus eius rogabat eum dicens: “Patientiam habe in me, et reddam tibi”.
1:18:30:MATTHIEU:1:1986:NOVA_VULGATA Ille autem noluit, sed abiit et misit eum in carcerem, donec redderet debitum.
1:18:31:MATTHIEU:1:1986:NOVA_VULGATA Videntes autem conservi eius, quae fiebant, contristati sunt valde et venerunt et narraverunt domino suo omnia, quae facta erant.
1:18:32:MATTHIEU:1:1986:NOVA_VULGATA Tunc vocavit illum dominus suus et ait illi: “Serve nequam, omne debitum illud dimisi tibi, quoniam rogasti me;
1:18:33:MATTHIEU:1:1986:NOVA_VULGATA non oportuit et te misereri conservi tui, sicut et ego tui misertus sum?”.
1:18:34:MATTHIEU:1:1986:NOVA_VULGATA Et iratus dominus eius tradidit eum tortoribus, quoadusque redderet universum debitum.
1:18:35:MATTHIEU:1:1986:NOVA_VULGATA Sic et Pater meus caelestis faciet vobis, si non remiseritis unusquisque fratri suo de cordibus vestris ”.
1:19:1:MATTHIEU:1:1986:NOVA_VULGATA Et factum est, cum consummasset Iesus sermones istos, migravit a Galilaea et venit in fines Iudaeae trans Iordanem.
1:19:2:MATTHIEU:1:1986:NOVA_VULGATA Et secutae sunt eum turbae multae, et curavit eos ibi.
1:19:3:MATTHIEU:1:1986:NOVA_VULGATA Et accesserunt ad eum pharisaei tentantes eum et dicentes: “ Licet homini dimittere uxorem suam quacumque ex causa? ”.
1:19:4:MATTHIEU:1:1986:NOVA_VULGATA Qui respondens ait: “ Non legistis quia, qui creavit ab initio, masculum et feminam fecit eos
1:19:5:MATTHIEU:1:1986:NOVA_VULGATA et dixit: "Propter hoc dimittet homo patrem et matrem et adhaerebit uxori suae, et erunt duo in carne una?".
1:19:6:MATTHIEU:1:1986:NOVA_VULGATA Itaque iam non sunt duo sed una caro. Quod ergo Deus coniunxit, homo non separet ”.
1:19:7:MATTHIEU:1:1986:NOVA_VULGATA Dicunt illi: “ Quid ergo Moyses mandavit dari libellum repudii et dimittere? ”.
1:19:8:MATTHIEU:1:1986:NOVA_VULGATA Ait illis: “ Moyses ad duritiam cordis vestri permisit vobis dimittere uxores vestras; ab initio autem non sic fuit.
1:19:9:MATTHIEU:1:1986:NOVA_VULGATA Dico autem vobis quia quicumque dimiserit uxorem suam, nisi ob fornicationem, et aliam duxerit, moechatur ”.
1:19:10:MATTHIEU:1:1986:NOVA_VULGATA Dicunt ei discipuli eius: “ Si ita est causa hominis cum uxore, non expedit nubere ”.
1:19:11:MATTHIEU:1:1986:NOVA_VULGATA Qui dixit eis: “ Non omnes capiunt verbum istud, sed quibus datum est.
1:19:12:MATTHIEU:1:1986:NOVA_VULGATA Sunt enim eunuchi, qui de matris utero sic nati sunt; et sunt eunuchi, qui facti sunt ab hominibus; et sunt eunuchi, qui seipsos castraverunt propter regnum caelorum. Qui potest capere, capiat ”.
1:19:13:MATTHIEU:1:1986:NOVA_VULGATA Tunc oblati sunt ei parvuli, ut manus eis imponeret et oraret; discipuli autem increpabant eis.
1:19:14:MATTHIEU:1:1986:NOVA_VULGATA Iesus vero ait: “ Sinite parvulos et nolite eos prohibere ad me venire; talium est enim regnum caelorum ”.
1:19:15:MATTHIEU:1:1986:NOVA_VULGATA Et cum imposuisset eis manus, abiit inde.
1:19:16:MATTHIEU:1:1986:NOVA_VULGATA Et ecce unus accedens ait illi: “ Magister, quid boni faciam, ut habeam vitam aeternam? ”. Qui dixit ei:
1:19:17:MATTHIEU:1:1986:NOVA_VULGATA “ Quid me interrogas de bono? Unus est bonus. Si autem vis ad vitam ingredi, serva mandata ”.
1:19:18:MATTHIEU:1:1986:NOVA_VULGATA Dicit illi: “ Quae? ”. Iesus autem dixit: “ Non homicidium facies, non adulterabis, non facies furtum, non falsum testimonium dices,
1:19:19:MATTHIEU:1:1986:NOVA_VULGATA honora patrem et matrem et diliges proximum tuum sicut teipsum ”.
1:19:20:MATTHIEU:1:1986:NOVA_VULGATA Dicit illi adulescens: “ Omnia haec custodivi. Quid adhuc mihi deest? ”.
1:19:21:MATTHIEU:1:1986:NOVA_VULGATA Ait illi Iesus: “ Si vis perfectus esse, vade, vende, quae habes, et da pauperibus, et habebis thesaurum in caelo; et veni, sequere me ”.
1:19:22:MATTHIEU:1:1986:NOVA_VULGATA Cum audisset autem adulescens verbum, abiit tristis; erat enim habens multas possessiones.
1:19:23:MATTHIEU:1:1986:NOVA_VULGATA Iesus autem dixit discipulis suis: “ Amen dico vobis: Dives difficile intrabit in regnum caelorum.
1:19:24:MATTHIEU:1:1986:NOVA_VULGATA Et iterum dico vobis: Facilius est camelum per foramen acus transire, quam divitem intrare in regnum Dei ”.
1:19:25:MATTHIEU:1:1986:NOVA_VULGATA Auditis autem his, discipuli mirabantur valde dicentes: “ Quis ergo poterit salvus esse? ”.
1:19:26:MATTHIEU:1:1986:NOVA_VULGATA Aspiciens autem Iesus dixit illis: “ Apud homines hoc impossibile est, apud Deum autem omnia possibilia sunt ”.
1:19:27:MATTHIEU:1:1986:NOVA_VULGATA Tunc respondens Petrus dixit ei: “ Ecce nos reliquimus omnia et secuti sumus te. Quid ergo erit nobis? ”.
1:19:28:MATTHIEU:1:1986:NOVA_VULGATA Iesus autem dixit illis: “ Amen dico vobis quod vos, qui secuti estis me, in regeneratione, cum sederit Filius hominis in throno gloriae suae, sedebitis et vos super thronos duodecim, iudicantes duodecim tribus Israel.
1:19:29:MATTHIEU:1:1986:NOVA_VULGATA Et omnis, qui reliquit domos vel fratres aut sorores aut patrem aut matrem aut filios aut agros propter nomen meum, centuplum accipiet et vitam aeternam possidebit.
1:19:30:MATTHIEU:1:1986:NOVA_VULGATA Multi autem erunt primi novissimi, et novissimi primi.
1:20:1:MATTHIEU:1:1986:NOVA_VULGATA Simile est enim regnum caelorum homini patri familias, qui exiit primo mane conducere operarios in vineam suam;
1:20:2:MATTHIEU:1:1986:NOVA_VULGATA conventione autem facta cum operariis ex denario diurno, misit eos in vineam suam.
1:20:3:MATTHIEU:1:1986:NOVA_VULGATA Et egressus circa horam tertiam vidit alios stantes in foro otiosos
1:20:4:MATTHIEU:1:1986:NOVA_VULGATA et illis dixit: “Ite et vos in vineam; et, quod iustum fuerit, dabo vobis”.
1:20:5:MATTHIEU:1:1986:NOVA_VULGATA Illi autem abierunt. Iterum autem exiit circa sextam et nonam horam et fecit similiter.
1:20:6:MATTHIEU:1:1986:NOVA_VULGATA Circa undecimam vero exiit et invenit alios stantes et dicit illis: “Quid hic statis tota die otiosi?”.
1:20:7:MATTHIEU:1:1986:NOVA_VULGATA Dicunt ei: “Quia nemo nos conduxit”. Dicit illis: “Ite et vos in vineam”.
1:20:8:MATTHIEU:1:1986:NOVA_VULGATA Cum sero autem factum esset, dicit dominus vineae procuratori suo: “ Voca operarios et redde illis mercedem incipiens a novissimis usque ad primos ”.
1:20:9:MATTHIEU:1:1986:NOVA_VULGATA Et cum venissent, qui circa undecimam horam venerant, acceperunt singuli denarium.
1:20:10:MATTHIEU:1:1986:NOVA_VULGATA Venientes autem primi arbitrati sunt quod plus essent accepturi; acceperunt autem et ipsi singuli denarium.
1:20:11:MATTHIEU:1:1986:NOVA_VULGATA Accipientes autem murmurabant adversus patrem familias
1:20:12:MATTHIEU:1:1986:NOVA_VULGATA dicentes: “Hi novissimi una hora fecerunt, et pares illos nobis fecisti, qui portavimus pondus diei et aestum!”.
1:20:13:MATTHIEU:1:1986:NOVA_VULGATA At ille respondens uni eorum dixit: “Amice, non facio tibi iniuriam; nonne ex denario convenisti mecum?
1:20:14:MATTHIEU:1:1986:NOVA_VULGATA Tolle, quod tuum est, et vade; volo autem et huic novissimo dare sicut et tibi.
1:20:15:MATTHIEU:1:1986:NOVA_VULGATA Aut non licet mihi, quod volo, facere de meis? An oculus tuus nequam est, quia ego bonus sum?”.
1:20:16:MATTHIEU:1:1986:NOVA_VULGATA Sic erunt novissimi primi, et primi novissimi ”.
1:20:17:MATTHIEU:1:1986:NOVA_VULGATA Et ascendens Iesus Hierosolymam assumpsit Duodecim discipulos secreto et ait illis in via:
1:20:18:MATTHIEU:1:1986:NOVA_VULGATA “ Ecce ascendimus Hierosolymam, et Filius hominis tradetur principibus sacerdotum et scribis, et condemnabunt eum morte
1:20:19:MATTHIEU:1:1986:NOVA_VULGATA et tradent eum gentibus ad illudendum et flagellandum et crucifigendum, et tertia die resurget ”.
1:20:20:MATTHIEU:1:1986:NOVA_VULGATA Tunc accessit ad eum mater filiorum Zebedaei cum filiis suis, adorans et petens aliquid ab eo.
1:20:21:MATTHIEU:1:1986:NOVA_VULGATA Qui dixit ei: “ Quid vis? ”. Ait illi: “ Dic ut sedeant hi duo filii mei unus ad dexteram tuam et unus ad sinistram in regno tuo ”.
1:20:22:MATTHIEU:1:1986:NOVA_VULGATA Respondens autem Iesus dixit: “ Nescitis quid petatis. Potestis bibere calicem, quem ego bibiturus sum? ”. Dicunt ei: “ Possumus ”.
1:20:23:MATTHIEU:1:1986:NOVA_VULGATA Ait illis: “ Calicem quidem meum bibetis, sedere autem ad dexteram meam et sinistram non est meum dare illud, sed quibus paratum est a Patre meo ”.
1:20:24:MATTHIEU:1:1986:NOVA_VULGATA Et audientes decem indignati sunt de duobus fratribus.
1:20:25:MATTHIEU:1:1986:NOVA_VULGATA Iesus autem vocavit eos ad se et ait: “ Scitis quia principes gentium dominantur eorum et, qui magni sunt, potestatem exercent in eos.
1:20:26:MATTHIEU:1:1986:NOVA_VULGATA Non ita erit inter vos, sed quicumque voluerit inter vos magnus fieri, erit vester minister;
1:20:27:MATTHIEU:1:1986:NOVA_VULGATA et, quicumque voluerit inter vos primus esse, erit vester servus;
1:20:28:MATTHIEU:1:1986:NOVA_VULGATA sicut Filius hominis non venit ministrari sed ministrare et dare animam suam redemptionem pro multis ”.
1:20:29:MATTHIEU:1:1986:NOVA_VULGATA Et egredientibus illis ab Iericho, secuta est eum turba multa.
1:20:30:MATTHIEU:1:1986:NOVA_VULGATA Et ecce duo caeci sedentes secus viam audierunt quia Iesus transiret et clamaverunt dicentes: “ Domine, miserere nostri, fili David! ”.
1:20:31:MATTHIEU:1:1986:NOVA_VULGATA Turba autem increpabat eos, ut tacerent; at illi magis clamabant dicentes: “ Domine, miserere nostri, fili David! ”.
1:20:32:MATTHIEU:1:1986:NOVA_VULGATA Et stetit Iesus et vocavit eos et ait: “ Quid vultis, ut faciam vobis?”.
1:20:33:MATTHIEU:1:1986:NOVA_VULGATA Dicunt illi: “ Domine, ut aperiantur oculi nostri ”.
1:20:34:MATTHIEU:1:1986:NOVA_VULGATA Misertus autem Iesus, tetigit oculos eorum; et confestim viderunt et secuti sunt eum.
1:21:1:MATTHIEU:1:1986:NOVA_VULGATA Et cum appropinquassent Hierosolymis et venissent Bethfage, ad montem Oliveti, tunc Iesus misit duos discipulos
1:21:2:MATTHIEU:1:1986:NOVA_VULGATA dicens eis: “ Ite in castellum, quod contra vos est, et statim invenietis asinam alligatam et pullum cum ea; solvite et adducite mihi.
1:21:3:MATTHIEU:1:1986:NOVA_VULGATA Et si quis vobis aliquid dixerit, dicite: “Dominus eos necessarios habet”, et confestim dimittet eos ”.
1:21:4:MATTHIEU:1:1986:NOVA_VULGATA Hoc autem factum est, ut impleretur, quod dictum est per prophetam dicentem:
1:21:5:MATTHIEU:1:1986:NOVA_VULGATA “ Dicite filiae Sion: Ecce Rex tuus venit tibi, mansuetus et sedens super asinam et super pullum filium subiugalis ”.
1:21:6:MATTHIEU:1:1986:NOVA_VULGATA Euntes autem discipuli fecerunt, sicut praecepit illis Iesus,
1:21:7:MATTHIEU:1:1986:NOVA_VULGATA et adduxerunt asinam et pullum; et imposuerunt super eis vestimenta sua, et sedit super ea.
1:21:8:MATTHIEU:1:1986:NOVA_VULGATA Plurima autem turba straverunt vestimenta sua in via; alii autem caedebant ramos de arboribus et sternebant in via.
1:21:9:MATTHIEU:1:1986:NOVA_VULGATA Turbae autem, quae praecedebant eum et quae sequebantur, clamabant dicentes: “ Hosanna filio David! Benedictus, qui venit in nomine Domini! Hosanna in altissimis! ”.
1:21:10:MATTHIEU:1:1986:NOVA_VULGATA Et cum intrasset Hierosolymam, commota est universa civitas dicens: “ Quis est hic?”.
1:21:11:MATTHIEU:1:1986:NOVA_VULGATA Turbae autem dicebant: “ Hic est Iesus propheta a Nazareth Galilaeae ”.
1:21:12:MATTHIEU:1:1986:NOVA_VULGATA Et intravit Iesus in templum et eiciebat omnes vendentes et ementes in templo, et mensas nummulariorum evertit et cathedras vendentium columbas,
1:21:13:MATTHIEU:1:1986:NOVA_VULGATA et dicit eis: “ Scriptum est: "Domus mea domus orationis vocabitur". Vos autem facitis eam speluncam latronum ”.
1:21:14:MATTHIEU:1:1986:NOVA_VULGATA Et accesserunt ad eum caeci et claudi in templo, et sanavit eos.
1:21:15:MATTHIEU:1:1986:NOVA_VULGATA Videntes autem principes sacerdotum et scribae mirabilia, quae fecit, et pueros clamantes in templo et dicentes: “ Hosanna filio David ”, indignati sunt
1:21:16:MATTHIEU:1:1986:NOVA_VULGATA et dixerunt ei: “ Audis quid isti dicant? ”. Iesus autem dicit eis: “ Utique; numquam legistis: "Ex ore infantium et lactantium perfecisti laudem"? ”.
1:21:17:MATTHIEU:1:1986:NOVA_VULGATA Et relictis illis, abiit foras extra civitatem in Bethaniam ibique mansit.
1:21:18:MATTHIEU:1:1986:NOVA_VULGATA Mane autem revertens in civitatem, esuriit.
1:21:19:MATTHIEU:1:1986:NOVA_VULGATA Et videns fici arborem unam secus viam, venit ad eam; et nihil invenit in ea nisi folia tantum et ait illi: “ Numquam ex te fructus nascatur in sempiternum ”. Et arefacta est continuo ficulnea.
1:21:20:MATTHIEU:1:1986:NOVA_VULGATA Et videntes discipuli mirati sunt dicentes: “ Quomodo continuo aruit ficulnea? ”.
1:21:21:MATTHIEU:1:1986:NOVA_VULGATA Respondens autem Iesus ait eis: “ Amen dico vobis: Si habueritis fidem et non haesitaveritis, non solum de ficulnea facietis, sed et si monti huic dixeritis: “Tolle et iacta te in mare”, fiet.
1:21:22:MATTHIEU:1:1986:NOVA_VULGATA Et omnia, quaecumque petieritis in oratione credentes, accipietis ”.
1:21:23:MATTHIEU:1:1986:NOVA_VULGATA Et cum venisset in templum, accesserunt ad eum docentem principes sacerdotum et seniores populi dicentes: “ In qua potestate haec facis? Et quis tibi dedit hanc potestatem? ”.
1:21:24:MATTHIEU:1:1986:NOVA_VULGATA Respondens autem Iesus dixit illis: “ Interrogabo vos et ego unum sermonem, quem si dixeritis mihi, et ego vobis dicam, in qua potestate haec facio:
1:21:25:MATTHIEU:1:1986:NOVA_VULGATA Baptismum Ioannis unde erat? A caelo an ex hominibus? ”. At illi cogitabant inter se dicentes: “ Si dixerimus: “E caelo”, dicet nobis: “Quare ergo non credidistis illi?”;
1:21:26:MATTHIEU:1:1986:NOVA_VULGATA si autem dixerimus: “Ex hominibus”, timemus turbam; omnes enim habent Ioannem sicut prophetam ”.
1:21:27:MATTHIEU:1:1986:NOVA_VULGATA Et respondentes Iesu dixerunt: “ Nescimus ”. Ait illis et ipse: “ Nec ego dico vobis in qua potestate haec facio ”.
1:21:28:MATTHIEU:1:1986:NOVA_VULGATA “ Quid autem vobis videtur? Homo quidam habebat duos filios. Et accedens ad primum dixit: “Fili, vade hodie, operare in vinea”.
1:21:29:MATTHIEU:1:1986:NOVA_VULGATA Ille autem respondens ait: “Nolo”; postea autem paenitentia motus abiit.
1:21:30:MATTHIEU:1:1986:NOVA_VULGATA Accedens autem ad alterum dixit similiter. At ille respondens ait: “Eo, domine”; et non ivit.
1:21:31:MATTHIEU:1:1986:NOVA_VULGATA Quis ex duobus fecit voluntatem patris? ”. Dicunt: “ Primus ”. Dicit illis Iesus: “ Amen dico vobis: Publicani et meretrices praecedunt vos in regnum Dei.
1:21:32:MATTHIEU:1:1986:NOVA_VULGATA Venit enim ad vos Ioannes in via iustitiae, et non credidistis ei; publicani autem et meretrices crediderunt ei. Vos autem videntes nec paenitentiam habuistis postea, ut crederetis ei.
1:21:33:MATTHIEU:1:1986:NOVA_VULGATA Aliam parabolam audite. Homo erat pater familias, qui plantavit vineam et saepem circumdedit ei et fodit in ea torcular et aedificavit turrim et locavit eam agricolis et peregre profectus est.
1:21:34:MATTHIEU:1:1986:NOVA_VULGATA Cum autem tempus fructuum appropinquasset, misit servos suos ad agricolas, ut acciperent fructus eius.
1:21:35:MATTHIEU:1:1986:NOVA_VULGATA Et agricolae, apprehensis servis eius, alium ceciderunt, alium occiderunt, alium vero lapidaverunt.
1:21:36:MATTHIEU:1:1986:NOVA_VULGATA Iterum misit alios servos plures prioribus, et fecerunt illis similiter.
1:21:37:MATTHIEU:1:1986:NOVA_VULGATA Novissime autem misit ad eos filium suum dicens: “Verebuntur filium meum”.
1:21:38:MATTHIEU:1:1986:NOVA_VULGATA Agricolae autem videntes filium dixerunt intra se: “Hic est heres. Venite, occidamus eum et habebimus hereditatem eius”.
1:21:39:MATTHIEU:1:1986:NOVA_VULGATA Et apprehensum eum eiecerunt extra vineam et occiderunt.
1:21:40:MATTHIEU:1:1986:NOVA_VULGATA Cum ergo venerit dominus vineae, quid faciet agricolis illis? ”.
1:21:41:MATTHIEU:1:1986:NOVA_VULGATA Aiunt illi: “ Malos male perdet et vineam locabit aliis agricolis, qui reddant ei fructum temporibus suis ”.
1:21:42:MATTHIEU:1:1986:NOVA_VULGATA Dicit illis Iesus: “ Numquam legistis in Scripturis: "Lapidem quem reprobaverunt aedificantes, hic factus est in caput anguli; a Domino factum est istud et est mirabile in oculis nostris" ?
1:21:43:MATTHIEU:1:1986:NOVA_VULGATA Ideo dico vobis quia auferetur a vobis regnum Dei et dabitur genti facienti fructus eius.
1:21:44:MATTHIEU:1:1986:NOVA_VULGATA Et, qui ceciderit super lapidem istum confringetur; super quem vero ceciderit, conteret eum ”.
1:21:45:MATTHIEU:1:1986:NOVA_VULGATA Et cum audissent principes sacerdotum et pharisaei parabolas eius, cognoverunt quod de ipsis diceret;
1:21:46:MATTHIEU:1:1986:NOVA_VULGATA et quaerentes eum tenere, timuerunt turbas, quoniam sicut prophetam eum habebant.
1:22:1:MATTHIEU:1:1986:NOVA_VULGATA Et respondens Iesus dixit iterum in parabolis eis dicens:
1:22:2:MATTHIEU:1:1986:NOVA_VULGATA “ Simile factum est regnum caelorum homini regi, qui fecit nuptias filio suo.
1:22:3:MATTHIEU:1:1986:NOVA_VULGATA Et misit servos suos vocare invitatos ad nuptias, et nolebant venire.
1:22:4:MATTHIEU:1:1986:NOVA_VULGATA Iterum misit alios servos dicens: “Dicite invitatis: Ecce prandium meum paravi, tauri mei et altilia occisa, et omnia parata; venite ad nuptias”.
1:22:5:MATTHIEU:1:1986:NOVA_VULGATA Illi autem neglexerunt et abierunt, alius in villam suam, alius vero ad negotiationem suam;
1:22:6:MATTHIEU:1:1986:NOVA_VULGATA reliqui vero tenuerunt servos eius et contumelia affectos occiderunt.
1:22:7:MATTHIEU:1:1986:NOVA_VULGATA Rex autem iratus est et, missis exercitibus suis, perdidit homicidas illos et civitatem illorum succendit.
1:22:8:MATTHIEU:1:1986:NOVA_VULGATA Tunc ait servis suis: “Nuptiae quidem paratae sunt, sed qui invitati erant, non fuerunt digni;
1:22:9:MATTHIEU:1:1986:NOVA_VULGATA ite ergo ad exitus viarum, et quoscumque inveneritis, vocate ad nuptias”.
1:22:10:MATTHIEU:1:1986:NOVA_VULGATA Et egressi servi illi in vias, congregaverunt omnes, quos invenerunt, malos et bonos; et impletae sunt nuptiae discumbentium.
1:22:11:MATTHIEU:1:1986:NOVA_VULGATA Intravit autem rex, ut videret discumbentes, et vidit ibi hominem non vestitum veste nuptiali
1:22:12:MATTHIEU:1:1986:NOVA_VULGATA et ait illi: “Amice, quomodo huc intrasti, non habens vestem nuptialem?”. At ille obmutuit.
1:22:13:MATTHIEU:1:1986:NOVA_VULGATA Tunc dixit rex ministris: “Ligate pedes eius et manus et mittite eum in tenebras exteriores: ibi erit fletus et stridor dentium”.
1:22:14:MATTHIEU:1:1986:NOVA_VULGATA Multi enim sunt vocati, pauci vero electi ”.
1:22:15:MATTHIEU:1:1986:NOVA_VULGATA Tunc abeuntes pharisaei consilium inierunt, ut caperent eum in sermone.
1:22:16:MATTHIEU:1:1986:NOVA_VULGATA Et mittunt ei discipulos suos cum herodianis dicentes: “ Magister, scimus quia verax es et viam Dei in veritate doces, et non est tibi cura de aliquo; non enim respicis personam hominum.
1:22:17:MATTHIEU:1:1986:NOVA_VULGATA Dic ergo nobis quid tibi videatur: Licet censum dare Caesari an non? ”.
1:22:18:MATTHIEU:1:1986:NOVA_VULGATA Cognita autem Iesus nequitia eorum, ait: “ Quid me tentatis, hypocritae?
1:22:19:MATTHIEU:1:1986:NOVA_VULGATA Ostendite mihi nomisma census ”. At illi obtulerunt ei denarium.
1:22:20:MATTHIEU:1:1986:NOVA_VULGATA Et ait illis: “ Cuius est imago haec et suprascriptio? ”.
1:22:21:MATTHIEU:1:1986:NOVA_VULGATA Dicunt ei: “ Caesaris ”. Tunc ait illis: “ Reddite ergo, quae sunt Caesaris, Caesari et, quae sunt Dei, Deo ”.
1:22:22:MATTHIEU:1:1986:NOVA_VULGATA Et audientes mirati sunt et, relicto eo, abierunt.
1:22:23:MATTHIEU:1:1986:NOVA_VULGATA In illo die accesserunt ad eum sadducaei, qui dicunt non esse resurrectionem, et interrogaverunt eum
1:22:24:MATTHIEU:1:1986:NOVA_VULGATA dicentes: “ Magister, Moyses dixit, si quis mortuus fuerit non habens filios, ut ducat frater eius uxorem illius et suscitet semen fratri suo.
1:22:25:MATTHIEU:1:1986:NOVA_VULGATA Erant autem apud nos septem fratres: et primus, uxore ducta, defunctus est et non habens semen reliquit uxorem suam fratri suo;
1:22:26:MATTHIEU:1:1986:NOVA_VULGATA similiter secundus et tertius usque ad septimum.
1:22:27:MATTHIEU:1:1986:NOVA_VULGATA Novissime autem omnium mulier defuncta est.
1:22:28:MATTHIEU:1:1986:NOVA_VULGATA In resurrectione ergo cuius erit de septem uxor? Omnes enim habuerunt eam ”.
1:22:29:MATTHIEU:1:1986:NOVA_VULGATA Respondens autem Iesus ait illis: “ Erratis nescientes Scripturas neque virtutem Dei;
1:22:30:MATTHIEU:1:1986:NOVA_VULGATA in resurrectione enim neque nubent neque nubentur, sed sunt sicut angeli in caelo.
1:22:31:MATTHIEU:1:1986:NOVA_VULGATA De resurrectione autem mortuorum non legistis, quod dictum est vobis a Deo dicente:
1:22:32:MATTHIEU:1:1986:NOVA_VULGATA “Ego sum Deus Abraham et Deus Isaac et Deus Iacob”? Non est Deus mortuorum sed viventium ”.
1:22:33:MATTHIEU:1:1986:NOVA_VULGATA Et audientes turbae mirabantur in doctrina eius.
1:22:34:MATTHIEU:1:1986:NOVA_VULGATA Pharisaei autem audientes quod silentium imposuisset sadducaeis, convenerunt in unum.
1:22:35:MATTHIEU:1:1986:NOVA_VULGATA Et interrogavit unus ex eis legis doctor tentans eum:
1:22:36:MATTHIEU:1:1986:NOVA_VULGATA “ Magister, quod est mandatum magnum in Lege? ”.
1:22:37:MATTHIEU:1:1986:NOVA_VULGATA Ait autem illi: “ Diliges Dominum Deum tuum in toto corde tuo et in tota anima tua et in tota mente tua:
1:22:38:MATTHIEU:1:1986:NOVA_VULGATA hoc est magnum et primum mandatum.
1:22:39:MATTHIEU:1:1986:NOVA_VULGATA Secundum autem simile est huic: Diliges proximum tuum sicut teipsum.
1:22:40:MATTHIEU:1:1986:NOVA_VULGATA In his duobus mandatis universa Lex pendet et Prophetae ”.
1:22:41:MATTHIEU:1:1986:NOVA_VULGATA Congregatis autem pharisaeis, interrogavit eos Iesus
1:22:42:MATTHIEU:1:1986:NOVA_VULGATA dicens: “ Quid vobis videtur de Christo? Cuius filius est? ”. Dicunt ei: “ David ”.
1:22:43:MATTHIEU:1:1986:NOVA_VULGATA Ait illis: “ Quomodo ergo David in Spiritu vocat eum Dominum dicens:
1:22:44:MATTHIEU:1:1986:NOVA_VULGATA “Dixit Dominus Domino meo: Sede a dextris meis, donec ponam inimicos tuos sub pedibus tuis”?
1:22:45:MATTHIEU:1:1986:NOVA_VULGATA Si ergo David vocat eum Dominum, quomodo filius eius est? ”.
1:22:46:MATTHIEU:1:1986:NOVA_VULGATA Et nemo poterat respondere ei verbum, neque ausus fuit quisquam ex illa die eum amplius interrogare.
1:23:1:MATTHIEU:1:1986:NOVA_VULGATA Tunc Iesus locutus est ad turbas et ad discipulos suos
1:23:2:MATTHIEU:1:1986:NOVA_VULGATA dicens: “ Super cathedram Moysis sederunt scribae et pharisaei.
1:23:3:MATTHIEU:1:1986:NOVA_VULGATA Omnia ergo, quaecumque dixerint vobis, facite et servate; secundum opera vero eorum nolite facere: dicunt enim et non faciunt.
1:23:4:MATTHIEU:1:1986:NOVA_VULGATA Alligant autem onera gravia et importabilia et imponunt in umeros hominum, ipsi autem digito suo nolunt ea movere.
1:23:5:MATTHIEU:1:1986:NOVA_VULGATA Omnia vero opera sua faciunt, ut videantur ab hominibus: dilatant enim phylacteria sua et magnificant fimbrias,
1:23:6:MATTHIEU:1:1986:NOVA_VULGATA amant autem primum recubitum in cenis et primas cathedras in synagogis
1:23:7:MATTHIEU:1:1986:NOVA_VULGATA et salutationes in foro et vocari ab hominibus Rabbi.
1:23:8:MATTHIEU:1:1986:NOVA_VULGATA Vos autem nolite vocari Rabbi; unus enim est Magister vester, omnes autem vos fratres estis.
1:23:9:MATTHIEU:1:1986:NOVA_VULGATA Et Patrem nolite vocare vobis super terram, unus enim est Pater vester, caelestis.
1:23:10:MATTHIEU:1:1986:NOVA_VULGATA Nec vocemini Magistri, quia Magister vester unus est, Christus.
1:23:11:MATTHIEU:1:1986:NOVA_VULGATA Qui maior est vestrum, erit minister vester.
1:23:12:MATTHIEU:1:1986:NOVA_VULGATA Qui autem se exaltaverit, humiliabitur; et, qui se humiliaverit, exaltabitur.
1:23:13:MATTHIEU:1:1986:NOVA_VULGATA Vae autem vobis, scribae et pharisaei hypocritae, quia clauditis regnum caelorum ante homines! Vos enim non intratis nec introeuntes sinitis intrare.
1:23:14:MATTHIEU:1:1986:NOVA_VULGATA 
1:23:15:MATTHIEU:1:1986:NOVA_VULGATA Vae vobis, scribae et pharisaei hypocritae, quia circuitis mare et aridam, ut faciatis unum proselytum, et cum fuerit factus, facitis eum filium gehennae duplo quam vos!
1:23:16:MATTHIEU:1:1986:NOVA_VULGATA Vae vobis, duces caeci, qui dicitis: “Quicumque iuraverit per templum, nihil est; quicumque autem iuraverit in auro templi, debet”.
1:23:17:MATTHIEU:1:1986:NOVA_VULGATA Stulti et caeci! Quid enim maius est: aurum an templum, quod sanctificat aurum?
1:23:18:MATTHIEU:1:1986:NOVA_VULGATA Et: “Quicumque iuraverit in altari, nihil est; quicumque autem iuraverit in dono, quod est super illud, debet”.
1:23:19:MATTHIEU:1:1986:NOVA_VULGATA Caeci! Quid enim maius est: donum an altare, quod sanctificat donum?
1:23:20:MATTHIEU:1:1986:NOVA_VULGATA Qui ergo iuraverit in altari, iurat in eo et in omnibus, quae super illud sunt;
1:23:21:MATTHIEU:1:1986:NOVA_VULGATA et, qui iuraverit in templo, iurat in illo et in eo, qui inhabitat in ipso;
1:23:22:MATTHIEU:1:1986:NOVA_VULGATA et, qui iuraverit in caelo, iurat in throno Dei et in eo, qui sedet super eum.
1:23:23:MATTHIEU:1:1986:NOVA_VULGATA Vae vobis, scribae et pharisaei hypocritae, quia decimatis mentam et anethum et cyminum et reliquistis, quae graviora sunt legis: iudicium et misericordiam et fidem! Haec oportuit facere et illa non omittere.
1:23:24:MATTHIEU:1:1986:NOVA_VULGATA Duces caeci, excolantes culicem, camelum autem glutientes.
1:23:25:MATTHIEU:1:1986:NOVA_VULGATA Vae vobis, scribae et pharisaei hypocritae, quia mundatis, quod de foris est calicis et paropsidis, intus autem pleni sunt rapina et immunditia!
1:23:26:MATTHIEU:1:1986:NOVA_VULGATA Pharisaee caece, munda prius, quod intus est calicis, ut fiat et id, quod de foris eius est, mundum.
1:23:27:MATTHIEU:1:1986:NOVA_VULGATA Vae vobis, scribae et pharisaei hypocritae, quia similes estis sepulcris dealbatis, quae a foris quidem parent speciosa, intus vero plena sunt ossibus mortuorum et omni spurcitia!
1:23:28:MATTHIEU:1:1986:NOVA_VULGATA Sic et vos a foris quidem paretis hominibus iusti, intus autem pleni estis hypocrisi et iniquitate.
1:23:29:MATTHIEU:1:1986:NOVA_VULGATA Vae vobis, scribae et pharisaei hypocritae, qui aedificatis sepulcra prophetarum et ornatis monumenta iustorum
1:23:30:MATTHIEU:1:1986:NOVA_VULGATA et dicitis: “Si fuissemus in diebus patrum nostrorum, non essemus socii eorum in sanguine prophetarum”!
1:23:31:MATTHIEU:1:1986:NOVA_VULGATA Itaque testimonio estis vobismetipsis quia filii estis eorum, qui prophetas occiderunt.
1:23:32:MATTHIEU:1:1986:NOVA_VULGATA Et vos implete mensuram patrum vestrorum.
1:23:33:MATTHIEU:1:1986:NOVA_VULGATA Serpentes, genimina viperarum, quomodo fugietis a iudicio gehennae?
1:23:34:MATTHIEU:1:1986:NOVA_VULGATA Ideo ecce ego mitto ad vos prophetas et sapientes et scribas; ex illis occidetis et crucifigetis et ex eis flagellabitis in synagogis vestris et persequemini de civitate in civitatem,
1:23:35:MATTHIEU:1:1986:NOVA_VULGATA ut veniat super vos omnis sanguis iustus, qui effusus est super terram a sanguine Abel iusti usque ad sanguinem Zachariae filii Barachiae, quem occidistis inter templum et altare.
1:23:36:MATTHIEU:1:1986:NOVA_VULGATA Amen dico vobis: Venient haec omnia super generationem istam.
1:23:37:MATTHIEU:1:1986:NOVA_VULGATA Ierusalem, Ierusalem, quae occidis prophetas et lapidas eos, qui ad te missi sunt, quotiens volui congregare filios tuos, quemadmodum gallina congregat pullos suos sub alas, et noluistis!
1:23:38:MATTHIEU:1:1986:NOVA_VULGATA Ecce relinquitur vobis domus vestra deserta!
1:23:39:MATTHIEU:1:1986:NOVA_VULGATA Dico enim vobis: Non me videbitis amodo, donec dicatis: "Benedictus, qui venit in nomine Dominil" ”.
1:24:1:MATTHIEU:1:1986:NOVA_VULGATA Et egressus Iesus de templo ibat, et accesserunt discipuli eius, ut ostenderent ei aedificationes templi;
1:24:2:MATTHIEU:1:1986:NOVA_VULGATA ipse autem respondens dixit eis: “ Non videtis haec omnia? Amen dico vobis: Non relinquetur hic lapis super lapidem, qui non destruetur ”.
1:24:3:MATTHIEU:1:1986:NOVA_VULGATA Sedente autem eo super montem Oliveti, accesserunt ad eum discipuli secreto dicentes: “ Dic nobis: Quando haec erunt, et quod signum adventus tui et consummationis saeculi? ”.
1:24:4:MATTHIEU:1:1986:NOVA_VULGATA Et respondens Iesus dixit eis: “ Videte, ne quis vos seducat.
1:24:5:MATTHIEU:1:1986:NOVA_VULGATA Multi enim venient in nomine meo dicentes: “Ego sum Christus”, et multos seducent.
1:24:6:MATTHIEU:1:1986:NOVA_VULGATA Audituri enim estis proelia et opiniones proeliorum. Videte, ne turbemini; oportet enim fieri, sed nondum est finis.
1:24:7:MATTHIEU:1:1986:NOVA_VULGATA Consurget enim gens in gentem, et regnum in regnum, et erunt fames et terrae motus per loca;
1:24:8:MATTHIEU:1:1986:NOVA_VULGATA haec autem omnia initia sunt dolorum.
1:24:9:MATTHIEU:1:1986:NOVA_VULGATA Tunc tradent vos in tribulationem et occident vos, et eritis odio omnibus gentibus propter nomen meum.
1:24:10:MATTHIEU:1:1986:NOVA_VULGATA Et tunc scandalizabuntur multi et invicem tradent et odio habebunt invicem;
1:24:11:MATTHIEU:1:1986:NOVA_VULGATA et multi pseudoprophetae surgent et seducent multos.
1:24:12:MATTHIEU:1:1986:NOVA_VULGATA Et, quoniam abundavit iniquitas, refrigescet caritas multorum;
1:24:13:MATTHIEU:1:1986:NOVA_VULGATA qui autem permanserit usque in finem, hic salvus erit.
1:24:14:MATTHIEU:1:1986:NOVA_VULGATA Et praedicabitur hoc evangelium regni in universo orbe in testimonium omnibus gentibus; et tunc veniet consummatio.
1:24:15:MATTHIEU:1:1986:NOVA_VULGATA Cum ergo videritis abominationem desolationis, quae dicta est a Daniele propheta, stantem in loco sancto, qui legit, intellegat:
1:24:16:MATTHIEU:1:1986:NOVA_VULGATA tunc qui in Iudaea sunt, fugiant ad montes;
1:24:17:MATTHIEU:1:1986:NOVA_VULGATA qui in tecto, non descendat tollere aliquid de domo sua;
1:24:18:MATTHIEU:1:1986:NOVA_VULGATA et, qui in agro, non revertatur tollere pallium suum.
1:24:19:MATTHIEU:1:1986:NOVA_VULGATA Vae autem praegnantibus et nutrientibus in illis diebus!
1:24:20:MATTHIEU:1:1986:NOVA_VULGATA Orate autem, ut non fiat fuga vestra hieme vel sabbato:
1:24:21:MATTHIEU:1:1986:NOVA_VULGATA erit enim tunc tribulatio magna, qualis non fuit ab initio mundi usque modo neque fiet.
1:24:22:MATTHIEU:1:1986:NOVA_VULGATA Et nisi breviati fuissent dies illi, non fieret salva omnis caro; sed propter electos breviabuntur dies illi.
1:24:23:MATTHIEU:1:1986:NOVA_VULGATA Tunc si quis vobis dixerit: “Ecce hic Christus” aut: “Hic”, nolite credere.
1:24:24:MATTHIEU:1:1986:NOVA_VULGATA Surgent enim pseudochristi et pseudoprophetae et dabunt signa magna et prodigia, ita ut in errorem inducantur, si fieri potest, etiam electi.
1:24:25:MATTHIEU:1:1986:NOVA_VULGATA Ecce praedixi vobis.
1:24:26:MATTHIEU:1:1986:NOVA_VULGATA Si ergo dixerint vobis: “Ecce in deserto est”, nolite exire; “Ecce in penetralibus”, nolite credere;
1:24:27:MATTHIEU:1:1986:NOVA_VULGATA sicut enim fulgur exit ab oriente et paret usque in occidentem, ita erit adventus Filii hominis.
1:24:28:MATTHIEU:1:1986:NOVA_VULGATA Ubicumque fuerit corpus, illuc congregabuntur aquilae.
1:24:29:MATTHIEU:1:1986:NOVA_VULGATA Statim autem post tribulationem dierum illorum, sol obscurabitur, et luna non dabit lumen suum, et stellae cadent de caelo, et virtutes caelorum commovebuntur.
1:24:30:MATTHIEU:1:1986:NOVA_VULGATA Et tunc parebit signum Filii hominis in caelo, et tunc plangent omnes tribus terrae et videbunt Filium hominis venientem in nubibus caeli cum virtute et gloria multa;
1:24:31:MATTHIEU:1:1986:NOVA_VULGATA et mittet angelos suos cum tuba magna, et congregabunt electos eius a quattuor ventis, a summis caelorum usque ad terminos eorum.
1:24:32:MATTHIEU:1:1986:NOVA_VULGATA Ab arbore autem fici discite parabolam: cum iam ramus eius tener fuerit, et folia nata, scitis quia prope est aestas.
1:24:33:MATTHIEU:1:1986:NOVA_VULGATA Ita et vos, cum videritis haec omnia, scitote quia prope est in ianuis.
1:24:34:MATTHIEU:1:1986:NOVA_VULGATA Amen dico vobis: Non praeteribit haec generatio, donec omnia haec fiant.
1:24:35:MATTHIEU:1:1986:NOVA_VULGATA Caelum et terra transibunt, verba vero mea non praeteribunt.
1:24:36:MATTHIEU:1:1986:NOVA_VULGATA De die autem illa et hora nemo scit, neque angeli caelorum neque Filius, nisi Pater solus.
1:24:37:MATTHIEU:1:1986:NOVA_VULGATA Sicut enim dies Noe, ita erit adventus Filii hominis.
1:24:38:MATTHIEU:1:1986:NOVA_VULGATA Sicut enim erant in diebus ante diluvium comedentes et bibentes, nubentes et nuptum tradentes, usque ad eum diem, quo introivit in arcam Noe,
1:24:39:MATTHIEU:1:1986:NOVA_VULGATA et non cognoverunt, donec venit diluvium et tulit omnes, ita erit et adventus Filii hominis.
1:24:40:MATTHIEU:1:1986:NOVA_VULGATA Tunc duo erunt in agro: unus assumitur, et unus relinquitur;
1:24:41:MATTHIEU:1:1986:NOVA_VULGATA duae molentes in mola: una assumitur, et una relinquitur.
1:24:42:MATTHIEU:1:1986:NOVA_VULGATA Vigilate ergo, quia nescitis qua die Dominus vester venturus sit.
1:24:43:MATTHIEU:1:1986:NOVA_VULGATA Illud autem scitote quoniam si sciret pater familias qua hora fur venturus esset, vigilaret utique et non sineret perfodi domum suam.
1:24:44:MATTHIEU:1:1986:NOVA_VULGATA Ideo et vos estote parati, quia, qua nescitis hora, Filius hominis venturus est.
1:24:45:MATTHIEU:1:1986:NOVA_VULGATA Quis putas est fidelis servus et prudens, quem constituit dominus supra familiam suam, ut det illis cibum in tempore?
1:24:46:MATTHIEU:1:1986:NOVA_VULGATA Beatus ille servus, quem cum venerit dominus eius, invenerit sic facientem.
1:24:47:MATTHIEU:1:1986:NOVA_VULGATA Amen dico vobis quoniam super omnia bona sua constituet eum.
1:24:48:MATTHIEU:1:1986:NOVA_VULGATA Si autem dixerit malus servus ille in corde suo: “Moram facit dominus meus venire”,
1:24:49:MATTHIEU:1:1986:NOVA_VULGATA et coeperit percutere conservos suos, manducet autem et bibat cum ebriis,
1:24:50:MATTHIEU:1:1986:NOVA_VULGATA veniet dominus servi illius in die, qua non sperat, et in hora, qua ignorat,
1:24:51:MATTHIEU:1:1986:NOVA_VULGATA et dividet eum partemque eius ponet cum hypocritis; illic erit fletus et stridor dentium.
1:25:1:MATTHIEU:1:1986:NOVA_VULGATA Tunc simile erit regnum caelorum decem virginibus, quae accipientes lampades suas exierunt obviam sponso.
1:25:2:MATTHIEU:1:1986:NOVA_VULGATA Quinque autem ex eis erant fatuae, et quinque prudentes.
1:25:3:MATTHIEU:1:1986:NOVA_VULGATA Fatuae enim, acceptis lampadibus suis, non sumpserunt oleum secum;
1:25:4:MATTHIEU:1:1986:NOVA_VULGATA prudentes vero acceperunt oleum in vasis cum lampadibus suis.
1:25:5:MATTHIEU:1:1986:NOVA_VULGATA Moram autem faciente sponso, dormitaverunt omnes et dormierunt.
1:25:6:MATTHIEU:1:1986:NOVA_VULGATA Media autem nocte clamor factus est: “Ecce sponsus! Exite obviam ei”.
1:25:7:MATTHIEU:1:1986:NOVA_VULGATA Tunc surrexerunt omnes virgines illae et ornaverunt lampades suas.
1:25:8:MATTHIEU:1:1986:NOVA_VULGATA Fatuae autem sapientibus dixerunt: “Date nobis de oleo vestro, quia lampades nostrae exstinguuntur”.
1:25:9:MATTHIEU:1:1986:NOVA_VULGATA Responderunt prudentes dicentes: “Ne forte non sufficiat nobis et vobis, ite potius ad vendentes et emite vobis”.
1:25:10:MATTHIEU:1:1986:NOVA_VULGATA Dum autem irent emere, venit sponsus, et quae paratae erant, intraverunt cum eo ad nuptias; et clausa est ianua.
1:25:11:MATTHIEU:1:1986:NOVA_VULGATA Novissime autem veniunt et reliquae virgines dicentes: “Domine, domine, aperi nobis”.
1:25:12:MATTHIEU:1:1986:NOVA_VULGATA At ille respondens ait: “Amen dico vobis: Nescio vos”.
1:25:13:MATTHIEU:1:1986:NOVA_VULGATA Vigilate itaque, quia nescitis diem neque horam.
1:25:14:MATTHIEU:1:1986:NOVA_VULGATA Sicut enim homo peregre proficiscens vocavit servos suos et tradidit illis bona sua.
1:25:15:MATTHIEU:1:1986:NOVA_VULGATA Et uni dedit quinque talenta, alii autem duo, alii vero unum, unicuique secundum propriam virtutem, et profectus est. Statim
1:25:16:MATTHIEU:1:1986:NOVA_VULGATA abiit, qui quinque talenta acceperat, et operatus est in eis et lucratus est alia quinque;
1:25:17:MATTHIEU:1:1986:NOVA_VULGATA similiter qui duo acceperat, lucratus est alia duo.
1:25:18:MATTHIEU:1:1986:NOVA_VULGATA Qui autem unum acceperat, abiens fodit in terra et abscondit pecuniam domini sui.
1:25:19:MATTHIEU:1:1986:NOVA_VULGATA Post multum vero temporis venit dominus servorum illorum et ponit rationem cum eis.
1:25:20:MATTHIEU:1:1986:NOVA_VULGATA Et accedens, qui quinque talenta acceperat, obtulit alia quinque talenta dicens: “Domine, quinque talenta tradidisti mihi; ecce alia quinque superlucratus sum”.
1:25:21:MATTHIEU:1:1986:NOVA_VULGATA Ait illi dominus eius: “Euge, serve bone et fidelis. Super pauca fuisti fidelis; supra multa te constituam: intra in gaudium domini tui”.
1:25:22:MATTHIEU:1:1986:NOVA_VULGATA Accessit autem et qui duo talenta acceperat, et ait: “Domine, duo talenta tradidisti mihi; ecce alia duo lucratus sum”.
1:25:23:MATTHIEU:1:1986:NOVA_VULGATA Ait illi dominus eius: “Euge, serve bone et fidelis. Super pauca fuisti fidelis; supra multa te constituam: intra in gaudium domini tui”.
1:25:24:MATTHIEU:1:1986:NOVA_VULGATA Accedens autem et qui unum talentum acceperat, ait: “Domine, novi te quia homo durus es: metis, ubi non seminasti, et congregas, ubi non sparsisti;
1:25:25:MATTHIEU:1:1986:NOVA_VULGATA et timens abii et abscondi talentum tuum in terra. Ecce habes, quod tuum est”.
1:25:26:MATTHIEU:1:1986:NOVA_VULGATA Respondens autem dominus eius dixit ei: “Serve male et piger! Sciebas quia meto, ubi non seminavi, et congrego, ubi non sparsi?
1:25:27:MATTHIEU:1:1986:NOVA_VULGATA Oportuit ergo te mittere pecuniam meam nummulariis, et veniens ego recepissem, quod meum est cum usura.
1:25:28:MATTHIEU:1:1986:NOVA_VULGATA Tollite itaque ab eo talentum et date ei, qui habet decem talenta:
1:25:29:MATTHIEU:1:1986:NOVA_VULGATA omni enim habenti dabitur, et abundabit; ei autem, qui non habet, et quod habet, auferetur ab eo.
1:25:30:MATTHIEU:1:1986:NOVA_VULGATA Et inutilem servum eicite in tenebras exteriores: illic erit fletus et stridor dentium”.
1:25:31:MATTHIEU:1:1986:NOVA_VULGATA Cum autem venerit Filius hominis in gloria sua, et omnes angeli cum eo, tunc sedebit super thronum gloriae suae.
1:25:32:MATTHIEU:1:1986:NOVA_VULGATA Et congregabuntur ante eum omnes gentes; et separabit eos ab invicem, sicut pastor segregat oves ab haedis,
1:25:33:MATTHIEU:1:1986:NOVA_VULGATA et statuet oves quidem a dextris suis, haedos autem a sinistris.
1:25:34:MATTHIEU:1:1986:NOVA_VULGATA Tunc dicet Rex his, qui a dextris eius erunt: “Venite, benedicti Patris mei; possidete paratum vobis regnum a constitutione mundi.
1:25:35:MATTHIEU:1:1986:NOVA_VULGATA Esurivi enim, et dedistis mihi manducare; sitivi, et dedistis mihi bibere; hospes eram, et collegistis me;
1:25:36:MATTHIEU:1:1986:NOVA_VULGATA nudus, et operuistis me; infirmus, et visitastis me; in carcere eram, et venistis ad me”.
1:25:37:MATTHIEU:1:1986:NOVA_VULGATA Tunc respondebunt ei iusti dicentes: “Domine, quando te vidimus esurientem et pavimus, aut sitientem et dedimus tibi potum?
1:25:38:MATTHIEU:1:1986:NOVA_VULGATA Quando autem te vidimus hospitem et collegimus, aut nudum et cooperuimus?
1:25:39:MATTHIEU:1:1986:NOVA_VULGATA Quando autem te vidimus infirmum aut in carcere et venimus ad te?”.
1:25:40:MATTHIEU:1:1986:NOVA_VULGATA Et respondens Rex dicet illis: “Amen dico vobis: Quamdiu fecistis uni de his fratribus meis minimis, mihi fecistis”.
1:25:41:MATTHIEU:1:1986:NOVA_VULGATA Tunc dicet et his, qui a sinistris erunt: “Discedite a me, maledicti, in ignem aeternum, qui praeparatus est Diabolo et angelis eius.
1:25:42:MATTHIEU:1:1986:NOVA_VULGATA Esurivi enim, et non dedistis mihi manducare; sitivi, et non dedistis mihi potum;
1:25:43:MATTHIEU:1:1986:NOVA_VULGATA hospes eram, et non collegistis me; nudus, et non operuistis me; infirmus et in carcere, et non visitastis me”.
1:25:44:MATTHIEU:1:1986:NOVA_VULGATA Tunc respondebunt et ipsi dicentes: “Domine, quando te vidimus esurientem aut sitientem aut hospitem aut nudum aut infirmum vel in carcere et non ministravimus tibi?”.
1:25:45:MATTHIEU:1:1986:NOVA_VULGATA Tunc respondebit illis dicens: “Amen dico vobis: Quamdiu non fecistis uni de minimis his, nec mihi fecistis”.
1:25:46:MATTHIEU:1:1986:NOVA_VULGATA Et ibunt hi in supplicium aeternum, iusti autem in vitam aeternam ”.
1:26:1:MATTHIEU:1:1986:NOVA_VULGATA Et factum est, cum consummasset Iesus sermones hos omnes, dixit discipulis suis:
1:26:2:MATTHIEU:1:1986:NOVA_VULGATA “ Scitis quia post biduum Pascha fiet, et Filius hominis traditur, ut crucifigatur ”.
1:26:3:MATTHIEU:1:1986:NOVA_VULGATA Tunc congregati sunt principes sacerdotum et seniores populi in aulam principis sacerdotum, qui dicebatur Caiphas,
1:26:4:MATTHIEU:1:1986:NOVA_VULGATA et consilium fecerunt, ut Iesum dolo tenerent et occiderent;
1:26:5:MATTHIEU:1:1986:NOVA_VULGATA dicebant autem: “ Non in die festo, ne tumultus fiat in populo ”.
1:26:6:MATTHIEU:1:1986:NOVA_VULGATA Cum autem esset Iesus in Bethania, in domo Simonis leprosi,
1:26:7:MATTHIEU:1:1986:NOVA_VULGATA accessit ad eum mulier habens alabastrum unguenti pretiosi et effudit super caput ipsius recumbentis.
1:26:8:MATTHIEU:1:1986:NOVA_VULGATA Videntes autem discipuli, indignati sunt dicentes: “ Ut quid perditio haec?
1:26:9:MATTHIEU:1:1986:NOVA_VULGATA Potuit enim istud venumdari multo et dari pauperibus ”.
1:26:10:MATTHIEU:1:1986:NOVA_VULGATA Sciens autem Iesus ait illis: “ Quid molesti estis mulieri? Opus enim bonum operata est in me;
1:26:11:MATTHIEU:1:1986:NOVA_VULGATA nam semper pauperes habetis vobiscum, me autem non semper habetis.
1:26:12:MATTHIEU:1:1986:NOVA_VULGATA Mittens enim haec unguentum hoc supra corpus meum, ad sepeliendum me fecit.
1:26:13:MATTHIEU:1:1986:NOVA_VULGATA Amen dico vobis: Ubicumque praedicatum fuerit hoc evangelium in toto mundo, dicetur et quod haec fecit in memoriam eius ”.
1:26:14:MATTHIEU:1:1986:NOVA_VULGATA Tunc abiit unus de Duodecim, qui dicebatur Iudas Iscariotes, ad principes sacerdotum
1:26:15:MATTHIEU:1:1986:NOVA_VULGATA et ait: “ Quid vultis mihi dare, et ego vobis eum tradam? ”. At illi constituerunt ei triginta argenteos.
1:26:16:MATTHIEU:1:1986:NOVA_VULGATA Et exinde quaerebat opportunitatem, ut eum traderet.
1:26:17:MATTHIEU:1:1986:NOVA_VULGATA Prima autem Azymorum accesserunt discipuli ad Iesum dicentes: “ Ubi vis paremus tibi comedere Pascha? ”.
1:26:18:MATTHIEU:1:1986:NOVA_VULGATA Ille autem dixit: “ Ite in civitatem ad quendam et dicite ei: “Magister dicit: Tempus meum prope est; apud te facio Pascha cum discipulis meis” ”.
1:26:19:MATTHIEU:1:1986:NOVA_VULGATA Et fecerunt discipuli, sicut constituit illis Iesus, et paraverunt Pascha.
1:26:20:MATTHIEU:1:1986:NOVA_VULGATA Vespere autem facto, discumbebat cum Duodecim.
1:26:21:MATTHIEU:1:1986:NOVA_VULGATA Et edentibus illis, dixit: “ Amen dico vobis: Unus vestrum me traditurus est ”.
1:26:22:MATTHIEU:1:1986:NOVA_VULGATA Et contristati valde, coeperunt singuli dicere ei: “ Numquid ego sum, Domine? ”.
1:26:23:MATTHIEU:1:1986:NOVA_VULGATA At ipse respondens ait: “ Qui intingit mecum manum in paropside, hic me tradet.
1:26:24:MATTHIEU:1:1986:NOVA_VULGATA Filius quidem hominis vadit, sicut scriptum est de illo; vae autem homini illi, per quem Filius hominis traditur! Bonum erat ei, si natus non fuisset homo ille ”.
1:26:25:MATTHIEU:1:1986:NOVA_VULGATA Respondens autem Iudas, qui tradidit eum, dixit: “ Numquid ego sum, Rabbi? ”. Ait illi: “ Tu dixisti ”.
1:26:26:MATTHIEU:1:1986:NOVA_VULGATA Cenantibus autem eis, accepit Iesus panem et benedixit ac fregit deditque discipulis et ait: “ Accipite, comedite: hoc est corpus meum ”.
1:26:27:MATTHIEU:1:1986:NOVA_VULGATA Et accipiens calicem, gratias egit et dedit illis dicens: “ Bibite ex hoc omnes:
1:26:28:MATTHIEU:1:1986:NOVA_VULGATA hic est enim sanguis meus novi testamenti, qui pro multis effunditur in remissionem peccatorum.
1:26:29:MATTHIEU:1:1986:NOVA_VULGATA Dico autem vobis: Non bibam amodo de hoc genimine vitis usque in diem illum, cum illud bibam vobiscum novum in regno Patris mei ”.
1:26:30:MATTHIEU:1:1986:NOVA_VULGATA Et hymno dicto, exierunt in montem Oliveti.
1:26:31:MATTHIEU:1:1986:NOVA_VULGATA Tunc dicit illis Iesus: “ Omnes vos scandalum patiemini in me in ista nocte. Scriptum est enim: "Percutiam pastorem, et dispergentur oves gregis".
1:26:32:MATTHIEU:1:1986:NOVA_VULGATA Postquam autem resurrexero, praecedam vos in Galilaeam ”.
1:26:33:MATTHIEU:1:1986:NOVA_VULGATA Respondens autem Petrus ait illi: “ Et si omnes scandalizati fuerint in te, ego numquam scandalizabor ”.
1:26:34:MATTHIEU:1:1986:NOVA_VULGATA Ait illi Iesus: “ Amen dico tibi: In hac nocte, antequam gallus cantet, ter me negabis ”.
1:26:35:MATTHIEU:1:1986:NOVA_VULGATA Ait illi Petrus: “ Etiam si oportuerit me mori tecum, non te negabo ”. Similiter et omnes discipuli dixerunt.
1:26:36:MATTHIEU:1:1986:NOVA_VULGATA Tunc venit Iesus cum illis in praedium, quod dicitur Gethsemani. Et dicit discipulis: “ Sedete hic, donec vadam illuc et orem ”.
1:26:37:MATTHIEU:1:1986:NOVA_VULGATA Et assumpto Petro et duobus filiis Zebedaei, coepit contristari et maestus esse.
1:26:38:MATTHIEU:1:1986:NOVA_VULGATA Tunc ait illis: “ Tristis est anima mea usque ad mortem; sustinete hic et vigilate mecum ”.
1:26:39:MATTHIEU:1:1986:NOVA_VULGATA Et progressus pusillum, procidit in faciem suam orans et dicens: “ Pater mi, si possibile est, transeat a me calix iste; verumtamen non sicut ego volo, sed sicut tu ”.
1:26:40:MATTHIEU:1:1986:NOVA_VULGATA Et venit ad discipulos et invenit eos dormientes; et dicit Petro: “ Sic non potuistis una hora vigilare mecum?
1:26:41:MATTHIEU:1:1986:NOVA_VULGATA Vigilate et orate, ut non intretis in tentationem; spiritus quidem promptus est, caro autem infirma ”.
1:26:42:MATTHIEU:1:1986:NOVA_VULGATA Iterum secundo abiit et oravit dicens: “ Pater mi, si non potest hoc transire, nisi bibam illud, fiat voluntas tua ”.
1:26:43:MATTHIEU:1:1986:NOVA_VULGATA Et venit iterum et invenit eos dormientes: erant enim oculi eorum gravati.
1:26:44:MATTHIEU:1:1986:NOVA_VULGATA Et relictis illis, iterum abiit et oravit tertio, eundem sermonem iterum dicens.
1:26:45:MATTHIEU:1:1986:NOVA_VULGATA Tunc venit ad discipulos et dicit illis: “ Dormite iam et requiescite; ecce appropinquavit hora, et Filius hominis traditur in manus peccatorum.
1:26:46:MATTHIEU:1:1986:NOVA_VULGATA Surgite, eamus; ecce appropinquavit, qui me tradit ”.
1:26:47:MATTHIEU:1:1986:NOVA_VULGATA Et adhuc ipso loquente, ecce Iudas, unus de Duodecim, venit, et cum eo turba multa cum gladiis et fustibus, missi a principibus sacerdotum et senioribus populi.
1:26:48:MATTHIEU:1:1986:NOVA_VULGATA Qui autem tradidit eum, dedit illis signum dicens: “ Quemcumque osculatus fuero, ipse est; tenete eum! ”.
1:26:49:MATTHIEU:1:1986:NOVA_VULGATA Et confestim accedens ad Iesum dixit: “ Ave, Rabbi! ” et osculatus est eum.
1:26:50:MATTHIEU:1:1986:NOVA_VULGATA Iesus autem dixit illi: “ Amice, ad quod venisti! ”. Tunc accesserunt et manus iniecerunt in Iesum et tenuerunt eum.
1:26:51:MATTHIEU:1:1986:NOVA_VULGATA Et ecce unus ex his, qui erant cum Iesu, extendens manum exemit gladium suum et percutiens servum principis sacerdotum amputavit auriculam eius.
1:26:52:MATTHIEU:1:1986:NOVA_VULGATA Tunc ait illi Iesus: “ Converte gladium tuum in locum suum. Omnes enim, qui acceperint gladium, gladio peribunt.
1:26:53:MATTHIEU:1:1986:NOVA_VULGATA An putas quia non possum rogare Patrem meum, et exhibebit mihi modo plus quam duodecim legiones angelorum?
1:26:54:MATTHIEU:1:1986:NOVA_VULGATA Quomodo ergo implebuntur Scripturae quia sic oportet fieri? ”.
1:26:55:MATTHIEU:1:1986:NOVA_VULGATA In illa hora dixit Iesus turbis: “ Tamquam ad latronem existis cum gladiis et fustibus comprehendere me? Cotidie sedebam docens in templo, et non me tenuistis ”.
1:26:56:MATTHIEU:1:1986:NOVA_VULGATA Hoc autem totum factum est, ut implerentur scripturae Prophetarum. Tunc discipuli omnes, relicto eo, fugerunt.
1:26:57:MATTHIEU:1:1986:NOVA_VULGATA Illi autem tenentes Iesum duxerunt ad Caipham principem sacerdotum, ubi scribae et seniores convenerant.
1:26:58:MATTHIEU:1:1986:NOVA_VULGATA Petrus autem sequebatur eum a longe usque in aulam principis sacerdotum; et ingressus intro sede bat cum ministris, ut videret finem.
1:26:59:MATTHIEU:1:1986:NOVA_VULGATA Principes autem sacerdotum et omne concilium quaerebant falsum testimonium contra Iesum, ut eum morti traderent,
1:26:60:MATTHIEU:1:1986:NOVA_VULGATA et non invenerunt, cum multi falsi testes accessissent. Novissime autem venientes duo
1:26:61:MATTHIEU:1:1986:NOVA_VULGATA dixerunt: “ Hic dixit: “Possum destruere templum Dei et post triduum aedificare illud” ”.
1:26:62:MATTHIEU:1:1986:NOVA_VULGATA Et surgens princeps sacerdotum ait illi: “ Nihil respondes? Quid isti adversum te testificantur? ”.
1:26:63:MATTHIEU:1:1986:NOVA_VULGATA Iesus autem tacebat. Et princeps sacerdotum ait illi: “ Adiuro te per Deum vivum, ut dicas nobis, si tu es Christus Filius Dei ”.
1:26:64:MATTHIEU:1:1986:NOVA_VULGATA Dicit illi Iesus: “ Tu dixisti. Verumtamen dico vobis: Amodo videbitis Filium hominis sedentem a dextris Virtutis et venientem in nubibus caeli ”.
1:26:65:MATTHIEU:1:1986:NOVA_VULGATA Tunc princeps sacerdotum scidit vestimenta sua dicens: “ Blasphemavit! Quid adhuc egemus testibus? Ecce nunc audistis blasphemiam.
1:26:66:MATTHIEU:1:1986:NOVA_VULGATA Quid vobis videtur? ”. Illi autem respondentes dixerunt: “ Reus est mortis! ”.
1:26:67:MATTHIEU:1:1986:NOVA_VULGATA Tunc exspuerunt in faciem eius et colaphis eum ceciderunt; alii autem palmas in faciem ei dederunt
1:26:68:MATTHIEU:1:1986:NOVA_VULGATA dicentes: “ Prophetiza nobis, Christe: Quis est, qui te percussit? ”.
1:26:69:MATTHIEU:1:1986:NOVA_VULGATA Petrus vero sedebat foris in atrio; et accessit ad eum una ancilla dicens: “ Et tu cum Iesu Galilaeo eras! ”.
1:26:70:MATTHIEU:1:1986:NOVA_VULGATA At ille negavit coram omnibus dicens: “ Nescio quid dicis! ”.
1:26:71:MATTHIEU:1:1986:NOVA_VULGATA Exeunte autem illo ad ianuam, vidit eum alia et ait his, qui erant ibi: “ Hic erat cum Iesu Nazareno! ”.
1:26:72:MATTHIEU:1:1986:NOVA_VULGATA Et iterum negavit cum iuramento: “ Non novi hominem! ”.
1:26:73:MATTHIEU:1:1986:NOVA_VULGATA Post pusillum autem accesserunt, qui stabant, et dixerunt Petro: “ Vere et tu ex illis es, nam et loquela tua manifestum te facit ”.
1:26:74:MATTHIEU:1:1986:NOVA_VULGATA Tunc coepit detestari et iurare: “ Non novi hominem! ”. Et continuo gallus cantavit;
1:26:75:MATTHIEU:1:1986:NOVA_VULGATA et recordatus est Petrus verbi Iesu, quod dixerat: “ Priusquam gallus cantet, ter me negabis ”. Et egressus foras ploravit amare.
1:27:1:MATTHIEU:1:1986:NOVA_VULGATA Mane autem facto, consilium inierunt omnes principes sacerdotum et seniores populi adversus Iesum, ut eum morti traderent.
1:27:2:MATTHIEU:1:1986:NOVA_VULGATA Et vinctum adduxerunt eum et tradiderunt Pilato praesidi.
1:27:3:MATTHIEU:1:1986:NOVA_VULGATA Tunc videns Iudas, qui eum tradidit, quod damnatus esset, paenitentia ductus, rettulit triginta argenteos principibus sacerdotum et senioribus
1:27:4:MATTHIEU:1:1986:NOVA_VULGATA dicens: “ Peccavi tradens sanguinem innocentem ”. At illi dixerunt: “ Quid ad nos? Tu videris! ”.
1:27:5:MATTHIEU:1:1986:NOVA_VULGATA Et proiectis argenteis in templo, recessit et abiens laqueo se suspendit.
1:27:6:MATTHIEU:1:1986:NOVA_VULGATA Principes autem sacerdotum, acceptis argenteis, dixerunt: “ Non licet mittere eos in corbanam, quia pretium sanguinis est ”.
1:27:7:MATTHIEU:1:1986:NOVA_VULGATA Consilio autem inito, emerunt ex illis agrum Figuli in sepulturam peregrinorum.
1:27:8:MATTHIEU:1:1986:NOVA_VULGATA Propter hoc vocatus est ager ille ager Sanguinis usque in hodiernum diem.
1:27:9:MATTHIEU:1:1986:NOVA_VULGATA Tunc impletum est quod dictum est per Ieremiam prophetam di centem: “ Et acceperunt triginta argenteos, pretium appretiati quem appretiaverunt a filiis Israel,
1:27:10:MATTHIEU:1:1986:NOVA_VULGATA et dederunt eos in agrum Figuli, sicut constituit mihi Dominus ”.
1:27:11:MATTHIEU:1:1986:NOVA_VULGATA Iesus autem stetit ante praesidem; et interrogavit eum praeses dicens: “ Tu es Rex Iudaeorum? ”. Dixit autem Iesus: “ Tu dicis ”.
1:27:12:MATTHIEU:1:1986:NOVA_VULGATA Et cum accusaretur a principibus sacerdotum et senioribus, nihil respondit.
1:27:13:MATTHIEU:1:1986:NOVA_VULGATA Tunc dicit illi Pilatus: “ Non audis quanta adversum te dicant testimonia? ”.
1:27:14:MATTHIEU:1:1986:NOVA_VULGATA Et non respondit ei ad ullum verbum, ita ut miraretur praeses vehementer.
1:27:15:MATTHIEU:1:1986:NOVA_VULGATA Per diem autem sollemnem consueverat praeses dimittere turbae unum vinctum, quem voluissent.
1:27:16:MATTHIEU:1:1986:NOVA_VULGATA Habebant autem tunc vinctum insignem, qui dicebatur Barabbas.
1:27:17:MATTHIEU:1:1986:NOVA_VULGATA Congregatis ergo illis dixit Pilatus: “ Quem vultis dimittam vobis: Barabbam an Iesum, qui dicitur Christus? ”.
1:27:18:MATTHIEU:1:1986:NOVA_VULGATA Sciebat enim quod per invidiam tradidissent eum.
1:27:19:MATTHIEU:1:1986:NOVA_VULGATA Sedente autem illo pro tribunali, misit ad illum uxor eius dicens: “ Nihil tibi et iusto illi. Multa enim passa sum hodie per visum propter eum ”.
1:27:20:MATTHIEU:1:1986:NOVA_VULGATA Principes autem sacerdotum et seniores persuaserunt turbis, ut peterent Barabbam, Iesum vero perderent.
1:27:21:MATTHIEU:1:1986:NOVA_VULGATA Respondens autem praeses ait illis: “ Quem vultis vobis de duobus dimittam? ”. At illi dixerunt: “ Barabbam! ”.
1:27:22:MATTHIEU:1:1986:NOVA_VULGATA Dicit illis Pilatus: “ Quid igitur faciam de Iesu, qui dicitur Christus? ”. Dicunt omnes: “ Crucifigatur! ”.
1:27:23:MATTHIEU:1:1986:NOVA_VULGATA Ait autem: “ Quid enim mali fecit? ”. At illi magis clamabant dicentes: “ Crucifigatur! ”.
1:27:24:MATTHIEU:1:1986:NOVA_VULGATA Videns autem Pilatus quia nihil proficeret, sed magis tumultus fieret, accepta aqua, lavit manus coram turba dicens: “ Innocens ego sum a sanguine hoc; vos videritis! ”.
1:27:25:MATTHIEU:1:1986:NOVA_VULGATA Et respondens universus populus dixit: “ Sanguis eius super nos et super filios nostros ”.
1:27:26:MATTHIEU:1:1986:NOVA_VULGATA Tunc dimisit illis Barabbam; Iesum autem flagellatum tradidit, ut crucifigeretur.
1:27:27:MATTHIEU:1:1986:NOVA_VULGATA Tunc milites praesidis suscipientes Iesum in praetorio congregaverunt ad eum universam cohortem.
1:27:28:MATTHIEU:1:1986:NOVA_VULGATA Et exuentes eum, clamydem coccineam circumdederunt ei
1:27:29:MATTHIEU:1:1986:NOVA_VULGATA et plectentes coronam de spinis posuerunt super caput eius et arundinem in dextera eius et, genu flexo ante eum, illudebant ei dicentes: “ Ave, rex Iudaeorum! ”.
1:27:30:MATTHIEU:1:1986:NOVA_VULGATA Et exspuentes in eum acceperunt arundinem et percutiebant caput eius.
1:27:31:MATTHIEU:1:1986:NOVA_VULGATA Et postquam illuserunt ei, exuerunt eum clamyde et induerunt eum vestimentis eius et duxerunt eum, ut crucifigerent.
1:27:32:MATTHIEU:1:1986:NOVA_VULGATA Exeuntes autem invenerunt hominem Cyrenaeum nomine Simonem; hunc angariaverunt, ut tolleret crucem eius.
1:27:33:MATTHIEU:1:1986:NOVA_VULGATA Et venerunt in locum, qui dicitur Golgotha, quod est Calvariae locus,
1:27:34:MATTHIEU:1:1986:NOVA_VULGATA et dederunt ei vinum bibere cum felle mixtum; et cum gustasset, noluit bibere.
1:27:35:MATTHIEU:1:1986:NOVA_VULGATA Postquam autem crucifixerunt eum, diviserunt vestimenta eius sortem mittentes
1:27:36:MATTHIEU:1:1986:NOVA_VULGATA et sedentes servabant eum ibi.
1:27:37:MATTHIEU:1:1986:NOVA_VULGATA Et imposuerunt super caput eius causam ipsius scriptam: “ Hic est Iesus Rex Iudaeorum ”.
1:27:38:MATTHIEU:1:1986:NOVA_VULGATA Tunc crucifiguntur cum eo duo latrones: unus a dextris, et unus a sinistris.
1:27:39:MATTHIEU:1:1986:NOVA_VULGATA Praetereuntes autem blasphemabant eum moventes capita sua
1:27:40:MATTHIEU:1:1986:NOVA_VULGATA et dicentes: “ Qui destruis templum et in triduo illud reaedificas, salva temetipsum; si Filius Dei es, descende de cruce! ”.
1:27:41:MATTHIEU:1:1986:NOVA_VULGATA Similiter et principes sacerdotum illudentes cum scribis et senioribus dicebant:
1:27:42:MATTHIEU:1:1986:NOVA_VULGATA “ Alios salvos fecit, seipsum non potest salvum facere. Rex Israel est; descendat nunc de cruce, et credemus in eum.
1:27:43:MATTHIEU:1:1986:NOVA_VULGATA Confidit in Deo; liberet nunc, si vult eum. Dixit enim: “Dei Filius sum” ”.
1:27:44:MATTHIEU:1:1986:NOVA_VULGATA Idipsum autem et latrones, qui crucifixi erant cum eo, improperabant ei.
1:27:45:MATTHIEU:1:1986:NOVA_VULGATA A sexta autem hora tenebrae factae sunt super universam terram usque ad horam nonam.
1:27:46:MATTHIEU:1:1986:NOVA_VULGATA Et circa horam nonam clamavit Iesus voce magna dicens: “ Eli, Eli, lema sabacthani? ”, hoc est: “ Deus meus, Deus meus, ut quid dereliquisti me? ”.
1:27:47:MATTHIEU:1:1986:NOVA_VULGATA Quidam autem ex illic stantibus audientes dicebant: “ Eliam vocat iste ”.
1:27:48:MATTHIEU:1:1986:NOVA_VULGATA Et continuo currens unus ex eis acceptam spongiam implevit aceto et imposuit arundini et dabat ei bibere.
1:27:49:MATTHIEU:1:1986:NOVA_VULGATA Ceteri vero dicebant: “ Sine, videamus an veniat Elias liberans eum ”.
1:27:50:MATTHIEU:1:1986:NOVA_VULGATA Iesus autem iterum clamans voce magna emisit spiritum.
1:27:51:MATTHIEU:1:1986:NOVA_VULGATA Et ecce velum templi scissum est a summo usque deorsum in duas partes, et terra mota est, et petrae scissae sunt;
1:27:52:MATTHIEU:1:1986:NOVA_VULGATA et monumenta aperta sunt, et multa corpora sanctorum, qui dormierant, surrexerunt
1:27:53:MATTHIEU:1:1986:NOVA_VULGATA et exeuntes de monumentis post resurrectionem eius venerunt in sanctam civitatem et apparuerunt multis.
1:27:54:MATTHIEU:1:1986:NOVA_VULGATA Centurio autem et, qui cum eo erant custodientes Iesum, viso terrae motu et his, quae fiebant, timuerunt valde dicentes: “ Vere Dei Filius erat iste! ”.
1:27:55:MATTHIEU:1:1986:NOVA_VULGATA Erant autem ibi mulieres multae a longe aspicientes, quae secutae erant Iesum a Galilaea ministrantes ei;
1:27:56:MATTHIEU:1:1986:NOVA_VULGATA inter quas erat Maria Magdalene et Maria Iacobi et Ioseph mater et mater filiorum Zebedaei.
1:27:57:MATTHIEU:1:1986:NOVA_VULGATA Cum sero autem factum esset, venit homo dives ab Arimathaea nomine Ioseph, qui et ipse discipulus erat Iesu.
1:27:58:MATTHIEU:1:1986:NOVA_VULGATA Hic accessit ad Pilatum et petiit corpus Iesu. Tunc Pilatus iussit reddi.
1:27:59:MATTHIEU:1:1986:NOVA_VULGATA Et accepto corpore, Ioseph involvit illud in sindone munda
1:27:60:MATTHIEU:1:1986:NOVA_VULGATA et posuit illud in monumento suo novo, quod exciderat in petra, et advolvit saxum magnum ad ostium monumenti et abiit.
1:27:61:MATTHIEU:1:1986:NOVA_VULGATA Erat autem ibi Maria Magdalene et altera Maria sedentes contra sepulcrum.
1:27:62:MATTHIEU:1:1986:NOVA_VULGATA Altera autem die, quae est post Parascevem, convenerunt principes sacerdotum et pharisaei ad Pilatum
1:27:63:MATTHIEU:1:1986:NOVA_VULGATA dicentes: “ Domine, recordati sumus quia seductor ille dixit adhuc vivens: “Post tres dies resurgam”.
1:27:64:MATTHIEU:1:1986:NOVA_VULGATA Iube ergo custodiri sepulcrum usque in diem tertium, ne forte veniant discipuli eius et furentur eum et dicant plebi: “Surrexit a mortuis”, et erit novissimus error peior priore ”.
1:27:65:MATTHIEU:1:1986:NOVA_VULGATA Ait illis Pilatus: “ Habetis custodiam; ite, custodite, sicut scitis ”.
1:27:66:MATTHIEU:1:1986:NOVA_VULGATA Illi autem abeuntes munierunt sepulcrum, signantes lapidem, cum custodia.
1:28:1:MATTHIEU:1:1986:NOVA_VULGATA Sero autem post sabbatum, cum illucesceret in primam sabbati, venit Maria Magdalene et altera Maria videre sepulcrum.
1:28:2:MATTHIEU:1:1986:NOVA_VULGATA Et ecce terrae motus factus est magnus: angelus enim Domini descendit de caelo et accedens revolvit lapidem et sedebat super eum.
1:28:3:MATTHIEU:1:1986:NOVA_VULGATA Erat autem aspectus eius sicut fulgur, et vestimentum eius candidum sicut nix.
1:28:4:MATTHIEU:1:1986:NOVA_VULGATA Prae timore autem eius exterriti sunt custodes et facti sunt velut mortui.
1:28:5:MATTHIEU:1:1986:NOVA_VULGATA Respondens autem angelus dixit mulieribus: “ Nolite timere vos! Scio enim quod Iesum, qui crucifixus est, quaeritis.
1:28:6:MATTHIEU:1:1986:NOVA_VULGATA Non est hic: surrexit enim, sicut dixit. Venite, videte locum, ubi positus erat.
1:28:7:MATTHIEU:1:1986:NOVA_VULGATA Et cito euntes dicite discipulis eius: “Surrexit a mortuis et ecce praecedit vos in Galilaeam; ibi eum videbitis”. Ecce dixi vobis ”.
1:28:8:MATTHIEU:1:1986:NOVA_VULGATA Et exeuntes cito de monumento cum timore et magno gaudio cucurrerunt nuntiare discipulis eius.
1:28:9:MATTHIEU:1:1986:NOVA_VULGATA Et ecce Iesus occurrit illis dicens: “ Avete ”. Illae autem accesserunt et tenuerunt pedes eius et adoraverunt eum.
1:28:10:MATTHIEU:1:1986:NOVA_VULGATA Tunc ait illis Iesus: “ Nolite timere; ite, nuntiate fratribus meis, ut eant in Galilaeam et ibi me videbunt ”.
1:28:11:MATTHIEU:1:1986:NOVA_VULGATA Quae cum abiissent, ecce quidam de custodia venerunt in civitatem et nuntiaverunt principibus sacerdotum omnia, quae facta fuerant.
1:28:12:MATTHIEU:1:1986:NOVA_VULGATA Et congregati cum senioribus, consilio accepto, pecuniam copiosam dederunt militibus
1:28:13:MATTHIEU:1:1986:NOVA_VULGATA dicentes: “ Dicite: “Discipuli eius nocte venerunt et furati sunt eum, nobis dormientibus”.
1:28:14:MATTHIEU:1:1986:NOVA_VULGATA Et si hoc auditum fuerit a praeside, nos suadebimus ei et securos vos faciemus ”.
1:28:15:MATTHIEU:1:1986:NOVA_VULGATA At illi, accepta pecunia, fecerunt, sicut erant docti. Et divulgatum est verbum istud apud Iudaeos usque in hodiernum diem.
1:28:16:MATTHIEU:1:1986:NOVA_VULGATA Undecim autem discipuli abierunt in Galilaeam, in montem ubi constituerat illis Iesus,
1:28:17:MATTHIEU:1:1986:NOVA_VULGATA et videntes eum adoraverunt; quidam autem dubitaverunt.
1:28:18:MATTHIEU:1:1986:NOVA_VULGATA Et accedens Iesus locutus est eis dicens: “ Data est mihi omnis potestas in caelo et in terra.
1:28:19:MATTHIEU:1:1986:NOVA_VULGATA Euntes ergo docete omnes gentes, baptizantes eos in nomine Patris et Filii et Spiritus Sancti,
1:28:20:MATTHIEU:1:1986:NOVA_VULGATA docentes eos servare omnia, quaecumque mandavi vobis. Et ecce ego vobiscum sum omnibus diebus usque ad consummationem saeculi ”.
2:1:1:MARC:1:1986:NOVA_VULGATA Initium evangelii Iesu Christi Filii Dei.
2:1:2:MARC:1:1986:NOVA_VULGATA Sicut scriptum est in Isaia propheta: “ Ecce mitto angelum meum ante faciem tuam, qui praeparabit viam tuam;
2:1:3:MARC:1:1986:NOVA_VULGATA vox clamantis in deserto: “Parate viam Domini, rectas facite semitas eius” ”,
2:1:4:MARC:1:1986:NOVA_VULGATA fuit Ioannes Baptista in deserto praedicans baptismum paenitentiae in remissionem peccatorum.
2:1:5:MARC:1:1986:NOVA_VULGATA Et egrediebatur ad illum omnis Iudaeae regio et Hierosolymitae universi et baptizabantur ab illo in Iordane flumine confitentes peccata sua.
2:1:6:MARC:1:1986:NOVA_VULGATA Et erat Ioannes vestitus pilis cameli, et zona pellicea circa lumbos eius, et locustas et mel silvestre edebat.
2:1:7:MARC:1:1986:NOVA_VULGATA Et praedicabat dicens: “ Venit fortior me post me, cuius non sum dignus procumbens solvere corrigiam calceamentorum eius.
2:1:8:MARC:1:1986:NOVA_VULGATA Ego baptizavi vos aqua; ille vero baptizabit vos in Spiritu Sancto ”.
2:1:9:MARC:1:1986:NOVA_VULGATA Et factum est in diebus illis, venit Iesus a Nazareth Galilaeae et baptizatus est in Iordane ab Ioanne.
2:1:10:MARC:1:1986:NOVA_VULGATA Et statim ascendens de aqua vidit apertos caelos et Spiritum tamquam columbam descendentem in ipsum;
2:1:11:MARC:1:1986:NOVA_VULGATA et vox facta est de caelis: “ Tu es Filius meus dilectus; in te complacui ”.
2:1:12:MARC:1:1986:NOVA_VULGATA Et statim Spiritus expellit eum in desertum.
2:1:13:MARC:1:1986:NOVA_VULGATA Et erat in deserto quadraginta diebus et tentabatur a Satana; eratque cum bestiis, et angeli ministrabant illi.
2:1:14:MARC:1:1986:NOVA_VULGATA Postquam autem traditus est Ioannes, venit Iesus in Galilaeam praedicans evangelium Dei
2:1:15:MARC:1:1986:NOVA_VULGATA et dicens: “ Impletum est tempus, et appropinquavit regnum Dei; paenitemini et credite evangelio ”.
2:1:16:MARC:1:1986:NOVA_VULGATA Et praeteriens secus mare Galilaeae vidit Simonem et Andream fratrem Simonis mittentes in mare; erant enim piscatores.
2:1:17:MARC:1:1986:NOVA_VULGATA Et dixit eis Iesus: “ Venite post me, et faciam vos fieri piscatores hominum ”.
2:1:18:MARC:1:1986:NOVA_VULGATA Et protinus, relictis retibus, secuti sunt eum.
2:1:19:MARC:1:1986:NOVA_VULGATA Et progressus pusillum vidit Iacobum Zebedaei et Ioannem fratrem eius, et ipsos in navi componentes retia,
2:1:20:MARC:1:1986:NOVA_VULGATA et statim vocavit illos. Et, relicto patre suo Zebedaeo in navi cum mercennariis, abierunt post eum.
2:1:21:MARC:1:1986:NOVA_VULGATA Et ingrediuntur Capharnaum. Et statim sabbatis ingressus synagogam docebat.
2:1:22:MARC:1:1986:NOVA_VULGATA Et stupebant super doctrina eius: erat enim docens eos quasi potestatem habens et non sicut scribae.
2:1:23:MARC:1:1986:NOVA_VULGATA Et statim erat in synagoga eorum homo in spiritu immundo; et exclamavit
2:1:24:MARC:1:1986:NOVA_VULGATA dicens: “ Quid nobis et tibi, Iesu Nazarene? Venisti perdere nos? Scio qui sis: Sanctus Dei ”.
2:1:25:MARC:1:1986:NOVA_VULGATA Et comminatus est ei Iesus dicens: “ Obmutesce et exi de homine! ”.
2:1:26:MARC:1:1986:NOVA_VULGATA Et discerpens eum spiritus immundus et exclamans voce magna exivit ab eo.
2:1:27:MARC:1:1986:NOVA_VULGATA Et mirati sunt omnes, ita ut conquirerent inter se dicentes: “ Quidnam est hoc? Doctrina nova cum potestate; et spiritibus immundis imperat, et oboediunt ei ”.
2:1:28:MARC:1:1986:NOVA_VULGATA Et processit rumor eius statim ubique in omnem regionem Galilaeae.
2:1:29:MARC:1:1986:NOVA_VULGATA Et protinus egredientes de synagoga venerunt in domum Simonis et Andreae cum Iacobo et Ioanne.
2:1:30:MARC:1:1986:NOVA_VULGATA Socrus autem Simonis decumbebat febricitans; et statim dicunt ei de illa.
2:1:31:MARC:1:1986:NOVA_VULGATA Et accedens elevavit eam apprehensa manu; et dimisit eam febris, et ministrabat eis.
2:1:32:MARC:1:1986:NOVA_VULGATA Vespere autem facto, cum occidisset sol, afferebant ad eum omnes male habentes et daemonia habentes;
2:1:33:MARC:1:1986:NOVA_VULGATA et erat omnis civitas congregata ad ianuam.
2:1:34:MARC:1:1986:NOVA_VULGATA Et curavit multos, qui vexabantur variis languoribus, et daemonia multa eiecit et non sinebat loqui daemonia, quoniam sciebant eum.
2:1:35:MARC:1:1986:NOVA_VULGATA Et diluculo valde mane surgens egressus est et abiit in desertum locum ibique orabat.
2:1:36:MARC:1:1986:NOVA_VULGATA Et persecutus est eum Simon et qui cum illo erant;
2:1:37:MARC:1:1986:NOVA_VULGATA et cum invenissent eum, dixerunt ei: “ Omnes quaerunt te! ”.
2:1:38:MARC:1:1986:NOVA_VULGATA Et ait illis: “ Eamus alibi in proximos vicos, ut et ibi praedicem: ad hoc enim veni ”.
2:1:39:MARC:1:1986:NOVA_VULGATA Et venit praedicans in synagogis eorum per omnem Galilaeam et daemonia eiciens.
2:1:40:MARC:1:1986:NOVA_VULGATA Et venit ad eum leprosus deprecans eum et genu flectens et dicens ei: “ Si vis, potes me mundare ”.
2:1:41:MARC:1:1986:NOVA_VULGATA Et misertus extendens manum suam tetigit eum et ait illi: “ Volo, mundare! ”;
2:1:42:MARC:1:1986:NOVA_VULGATA et statim discessit ab eo lepra, et mundatus est.
2:1:43:MARC:1:1986:NOVA_VULGATA Et infremuit in eum statimque eiecit illum
2:1:44:MARC:1:1986:NOVA_VULGATA et dicit ei: “Vide, nemini quidquam dixeris; sed vade, ostende te sacerdoti et offer pro emundatione tua, quae praecepit Moyses, in testimonium illis ”.
2:1:45:MARC:1:1986:NOVA_VULGATA At ille egressus coepit praedicare multum et diffamare sermonem, ita ut iam non posset manifesto in civitatem introire, sed foris in desertis locis erat; et conveniebant ad eum undique.
2:2:1:MARC:1:1986:NOVA_VULGATA Et iterum intravit Capharnaum post dies, et auditum est quod in domo esset.
2:2:2:MARC:1:1986:NOVA_VULGATA Et convenerunt multi, ita ut non amplius caperentur neque ad ianuam, et loquebatur eis verbum.
2:2:3:MARC:1:1986:NOVA_VULGATA Et veniunt ferentes ad eum paralyticum, qui a quattuor portabatur.
2:2:4:MARC:1:1986:NOVA_VULGATA Et cum non possent offerre eum illi prae turba, nudaverunt tectum, ubi erat, et perfodientes summittunt grabatum, in quo paralyticus iacebat.
2:2:5:MARC:1:1986:NOVA_VULGATA Cum vidisset autem Iesus fidem illorum, ait paralytico: “ Fili, dimittuntur peccata tua ”.
2:2:6:MARC:1:1986:NOVA_VULGATA Erant autem illic quidam de scribis sedentes et cogitantes in cordibus suis:
2:2:7:MARC:1:1986:NOVA_VULGATA “ Quid hic sic loquitur? Blasphemat! Quis potest dimittere peccata nisi solus Deus? ”.
2:2:8:MARC:1:1986:NOVA_VULGATA Quo statim cognito Iesus spiritu suo quia sic cogitarent intra se, dicit illis: “ Quid ista cogitatis in cordibus vestris?
2:2:9:MARC:1:1986:NOVA_VULGATA Quid est facilius, dicere paralytico: “Dimittuntur peccata tua”, an dicere: “Surge et tolle grabatum tuum et ambula”?
2:2:10:MARC:1:1986:NOVA_VULGATA Ut autem sciatis quia potestatem habet Filius hominis interra dimittendi peccata — ait paralytico - :
2:2:11:MARC:1:1986:NOVA_VULGATA Tibi dico: Surge, tolle grabatum tuum et vade in domum tuam ”.
2:2:12:MARC:1:1986:NOVA_VULGATA Et surrexit et protinus sublato grabato abiit coram omnibus, ita ut admirarentur omnes et glorificarent Deum dicentes: “ Numquam sic vidimus! ”.
2:2:13:MARC:1:1986:NOVA_VULGATA Et egressus est rursus ad mare; omnisque turba veniebat ad eum, et docebat eos.
2:2:14:MARC:1:1986:NOVA_VULGATA Et cum praeteriret, vidit Levin Alphaei sedentem ad teloneum et ait illi: “ Sequere me ”. Et surgens secutus est eum.
2:2:15:MARC:1:1986:NOVA_VULGATA Et factum est, cum accumberet in domo illius, et multi publicani et peccatores simul discumbebant cum Iesu et discipulis eius; erant enim multi et sequebantur eum.
2:2:16:MARC:1:1986:NOVA_VULGATA Et scribae pharisaeorum, videntes quia manducaret cum peccatoribus et publicanis, dicebant discipulis eius: “ Quare cum publicanis et peccatoribus manducat? ”.
2:2:17:MARC:1:1986:NOVA_VULGATA Et Iesus hoc audito ait illis: “ Non necesse habent sani medicum, sed qui male habent; non veni vocare iustos sed peccatores ”.
2:2:18:MARC:1:1986:NOVA_VULGATA Et erant discipuli Ioannis et pharisaei ieiunantes. Et veniunt et dicunt illi: “ Cur discipuli Ioannis et discipuli pharisaeorum ieiunant, tui autem discipuli non ieiunant? ”.
2:2:19:MARC:1:1986:NOVA_VULGATA Et ait illis Iesus: “ Numquid possunt convivae nuptiarum, quamdiu sponsus cum illis est, ieiunare? Quanto tempore habent secum sponsum, non possunt ieiunare;
2:2:20:MARC:1:1986:NOVA_VULGATA venient autem dies, cum auferetur ab eis sponsus, et tunc ieiunabunt in illa die.
2:2:21:MARC:1:1986:NOVA_VULGATA Nemo assumentum panni rudis assuit vestimento veteri; alioquin supplementum aufert aliquid ab eo, novum a veteri, et peior scissura fit.
2:2:22:MARC:1:1986:NOVA_VULGATA Et nemo mittit vinum novellum in utres veteres, alioquin dirumpet vinum utres et vinum perit et utres; sed vinum novum in utres novos ”.
2:2:23:MARC:1:1986:NOVA_VULGATA Et factum est, cum ipse sabbatis ambularet per sata, discipuli eius coeperunt praegredi vellentes spicas.
2:2:24:MARC:1:1986:NOVA_VULGATA Pharisaei autem dicebant ei: “ Ecce, quid faciunt sabbatis, quod non licet? ”.
2:2:25:MARC:1:1986:NOVA_VULGATA Et ait illis: “ Numquam legistis quid fecerit David, quando necessitatem habuit et esuriit ipse et qui cum eo erant?
2:2:26:MARC:1:1986:NOVA_VULGATA Quomodo introivit in domum Dei sub Abiathar principe sacerdotum et panes propositionis manducavit, quos non licet manducare nisi sacerdotibus, et dedit etiam eis, qui cum eo erant? ”.
2:2:27:MARC:1:1986:NOVA_VULGATA Et dicebat eis: “ Sabbatum propter hominem factum est, et non homo propter sabbatum;
2:2:28:MARC:1:1986:NOVA_VULGATA itaque dominus est Filius hominis etiam sabbati ”.
2:3:1:MARC:1:1986:NOVA_VULGATA Et introivit iterum in synagogam. Et erat ibi homo habens manum aridam;
2:3:2:MARC:1:1986:NOVA_VULGATA et observabant eum, si sabbatis curaret illum, ut accusarent eum.
2:3:3:MARC:1:1986:NOVA_VULGATA Et ait homini habenti manum aridam: “ Surge in medium ”.
2:3:4:MARC:1:1986:NOVA_VULGATA Et dicit eis: “ Licet sabbatis bene facere an male? Animam salvam facere an perdere? ”. At illi tacebant.
2:3:5:MARC:1:1986:NOVA_VULGATA Et circumspiciens eos cum ira, contristatus super caecitate cordis eorum, dicit homini: “ Extende manum ”. Et extendit, et restituta est manus eius.
2:3:6:MARC:1:1986:NOVA_VULGATA Et exeuntes pharisaei statim cum herodianis consilium faciebant adversus eum quomodo eum perderent.
2:3:7:MARC:1:1986:NOVA_VULGATA Et Iesus cum discipulis suis secessit ad mare. Et multa turba a Galilaea secuta est et a Iudaea
2:3:8:MARC:1:1986:NOVA_VULGATA et ab Hierosolymis et ab Idumaea; et, qui trans Iordanem et circa Tyrum et Sidonem, multitudo magna, audientes, quae faciebat, venerunt ad eum.
2:3:9:MARC:1:1986:NOVA_VULGATA Et dixit discipulis suis, ut navicula sibi praesto esset propter turbam, ne comprimerent eum.
2:3:10:MARC:1:1986:NOVA_VULGATA Multos enim sanavit, ita ut irruerent in eum, ut illum tangerent, quotquot habebant plagas.
2:3:11:MARC:1:1986:NOVA_VULGATA Et spiritus immundi, cum illum videbant, procidebant ei et clamabant dicentes: “ Tu es Filius Dei! ”.
2:3:12:MARC:1:1986:NOVA_VULGATA Et vehementer comminabatur eis, ne manifestarent illum.
2:3:13:MARC:1:1986:NOVA_VULGATA Et ascendit in montem et vocat ad se, quos voluit ipse, et venerunt ad eum.
2:3:14:MARC:1:1986:NOVA_VULGATA Et fecit Duodecim, ut essent cum illo, et ut mitteret eos praedicare
2:3:15:MARC:1:1986:NOVA_VULGATA habentes potestatem eiciendi daemonia:
2:3:16:MARC:1:1986:NOVA_VULGATA et imposuit Simoni nomen Petrum;
2:3:17:MARC:1:1986:NOVA_VULGATA et Iacobum Zebedaei et Ioannem fratrem Iacobi, et imposuit eis nomina Boanerges, quod est Filii tonitrui;
2:3:18:MARC:1:1986:NOVA_VULGATA et Andream et Philippum et Bartholomaeum et Matthaeum et Thomam et Iacobum Alphaei et Thaddaeum et Simonem Chananaeum
2:3:19:MARC:1:1986:NOVA_VULGATA et Iudam Iscarioth, qui et tradidit illum.
2:3:20:MARC:1:1986:NOVA_VULGATA Et venit ad domum; et convenit iterum turba, ita ut non possent neque panem manducare.
2:3:21:MARC:1:1986:NOVA_VULGATA Et cum audissent sui, exierunt tenere eum; dicebant enim: “ In furorem versus est ”.
2:3:22:MARC:1:1986:NOVA_VULGATA Et scribae, qui ab Hierosolymis descenderant, dicebant: “ Beelzebul habet ” et: “ In principe daemonum eicit daemonia ”.
2:3:23:MARC:1:1986:NOVA_VULGATA Et convocatis eis, in parabolis dicebat illis: “ Quomodo potest Satanas Satanam eicere?
2:3:24:MARC:1:1986:NOVA_VULGATA Et si regnum in se dividatur, non potest stare regnum illud;
2:3:25:MARC:1:1986:NOVA_VULGATA et si domus in semetipsam dispertiatur, non poterit domus illa stare.
2:3:26:MARC:1:1986:NOVA_VULGATA Et si Satanas consurrexit in semetipsum et dispertitus est, non potest stare, sed finem habet.
2:3:27:MARC:1:1986:NOVA_VULGATA Nemo autem potest in domum fortis ingressus vasa eius diripere, nisi prius fortem alliget; et tunc domum eius diripiet.
2:3:28:MARC:1:1986:NOVA_VULGATA Amen dico vobis: Omnia dimittentur filiis hominum peccata et blasphemiae, quibus blasphemaverint;
2:3:29:MARC:1:1986:NOVA_VULGATA qui autem blasphemaverit in Spiritum Sanctum, non habet remissionem in aeternum, sed reus est aeterni delicti ”.
2:3:30:MARC:1:1986:NOVA_VULGATA Quoniam dicebant: “ Spiritum immundum habet ”.
2:3:31:MARC:1:1986:NOVA_VULGATA Et venit mater eius et fratres eius, et foris stantes miserunt ad eum vocantes eum.
2:3:32:MARC:1:1986:NOVA_VULGATA Et sedebat circa eum turba, et dicunt ei: “ Ecce mater tua et fratres tui et sorores tuae foris quaerunt te ”.
2:3:33:MARC:1:1986:NOVA_VULGATA Et respondens eis ait: “ Quae est mater mea et fratres mei? ”.
2:3:34:MARC:1:1986:NOVA_VULGATA Et circumspiciens eos, qui in circuitu eius sedebant, ait: “ Ecce mater mea et fratres mei.
2:3:35:MARC:1:1986:NOVA_VULGATA Qui enim fecerit voluntatem Dei, hic frater meus et soror mea et mater est ”.
2:4:1:MARC:1:1986:NOVA_VULGATA Et iterum coepit docere ad mare. Et congregatur ad eum turba plurima, ita ut in navem ascendens sederet in mari, et omnis turba circa mare super terram erant.
2:4:2:MARC:1:1986:NOVA_VULGATA Et docebat eos in parabolis multa et dicebat illis in doctrina sua:
2:4:3:MARC:1:1986:NOVA_VULGATA “ Audite. Ecce exiit seminans ad seminandum.
2:4:4:MARC:1:1986:NOVA_VULGATA Et factum est, dum seminat, aliud cecidit circa viam, et venerunt volucres et comederunt illud.
2:4:5:MARC:1:1986:NOVA_VULGATA Aliud cecidit super petrosa, ubi non habebat terram multam, et statim exortum est, quoniam non habebat altitudinem terrae;
2:4:6:MARC:1:1986:NOVA_VULGATA et quando exortus est sol, exaestuavit et, eo quod non haberet radicem, exaruit.
2:4:7:MARC:1:1986:NOVA_VULGATA Et aliud cecidit in spinas, et ascenderunt spinae et suffocaverunt illud, et fructum non dedit.
2:4:8:MARC:1:1986:NOVA_VULGATA Et alia ceciderunt in terram bonam et dabant fructum: ascendebant et crescebant et afferebant unum triginta et unum sexaginta et unum centum ”.
2:4:9:MARC:1:1986:NOVA_VULGATA Et dicebat: “ Qui habet aures audiendi, audiat ”.
2:4:10:MARC:1:1986:NOVA_VULGATA Et cum esset singularis, interrogaverunt eum hi, qui circa eum erant cum Duodecim, parabolas.
2:4:11:MARC:1:1986:NOVA_VULGATA Et dicebat eis: “ Vobis datum est mysterium regni Dei; illis autem, qui foris sunt, in parabolis omnia fiunt,
2:4:12:MARC:1:1986:NOVA_VULGATA ut videntes videant et non videant, et audientes audiant et non intellegant, ne quando convertantur, et dimittatur eis ”.
2:4:13:MARC:1:1986:NOVA_VULGATA Et ait illis: “ Nescitis parabolam hanc, et quomodo omnes parabolas cognoscetis?
2:4:14:MARC:1:1986:NOVA_VULGATA Qui seminat, verbum seminat.
2:4:15:MARC:1:1986:NOVA_VULGATA Hi autem sunt, qui circa viam, ubi seminatur verbum: et cum audierint, confestim venit Satanas et aufert verbum, quod seminatum est in eos.
2:4:16:MARC:1:1986:NOVA_VULGATA Et hi sunt, qui super petrosa seminantur: qui cum audierint verbum, statim cum gaudio accipiunt illud
2:4:17:MARC:1:1986:NOVA_VULGATA et non habent radicem in se, sed temporales sunt; deinde orta tribulatione vel persecutione propter verbum, confestim scandalizantur.
2:4:18:MARC:1:1986:NOVA_VULGATA Et alii sunt, qui in spinis seminantur: hi sunt, qui verbum audierunt,
2:4:19:MARC:1:1986:NOVA_VULGATA et aerumnae saeculi et deceptio divitiarum et circa reliqua concupiscentiae introeuntes suffocant verbum, et sine fructu efficitur.
2:4:20:MARC:1:1986:NOVA_VULGATA Et hi sunt, qui super terram bonam seminati sunt: qui audiunt verbum et suscipiunt et fructificant unum triginta et unum sexaginta et unum centum ”.
2:4:21:MARC:1:1986:NOVA_VULGATA Et dicebat illis: “ Numquid venit lucerna, ut sub modio ponatur aut sub lecto? Nonne ut super candelabrum ponatur?
2:4:22:MARC:1:1986:NOVA_VULGATA Non enim est aliquid absconditum, nisi ut manifestetur, nec factum est occultum, nisi ut in palam veniat.
2:4:23:MARC:1:1986:NOVA_VULGATA Si quis habet aures audiendi, audiat ”.
2:4:24:MARC:1:1986:NOVA_VULGATA Et dicebat illis: “ Videte quid audiatis. In qua mensura mensi fueritis, remetietur vobis et adicietur vobis.
2:4:25:MARC:1:1986:NOVA_VULGATA Qui enim habet, dabitur illi; et, qui non habet, etiam quod habet, auferetur ab illo ”.
2:4:26:MARC:1:1986:NOVA_VULGATA Et dicebat: “ Sic est regnum Dei, quemadmodum si homo iaciat sementem in terram
2:4:27:MARC:1:1986:NOVA_VULGATA et dormiat et exsurgat nocte ac die, et semen germinet et increscat, dum nescit ille.
2:4:28:MARC:1:1986:NOVA_VULGATA Ultro terra fructificat primum herbam, deinde spicam, deinde plenum frumentum in spica.
2:4:29:MARC:1:1986:NOVA_VULGATA Et cum se produxerit fructus, statim mittit falcem, quoniam adest messis ”.
2:4:30:MARC:1:1986:NOVA_VULGATA Et dicebat: “ Quomodo assimilabimus regnum Dei aut in qua parabola ponemus illud?
2:4:31:MARC:1:1986:NOVA_VULGATA Sicut granum sinapis, quod cum seminatum fuerit in terra, minus est omnibus seminibus, quae sunt in terra;
2:4:32:MARC:1:1986:NOVA_VULGATA et cum seminatum fuerit, ascendit et fit maius omnibus holeribus et facit ramos magnos, ita ut possint sub umbra eius aves caeli habitare ”.
2:4:33:MARC:1:1986:NOVA_VULGATA Et talibus multis parabolis loquebatur eis verbum, prout poterant audire;
2:4:34:MARC:1:1986:NOVA_VULGATA sine parabola autem non loquebatur eis. Seorsum autem discipulis suis disserebat omnia.
2:4:35:MARC:1:1986:NOVA_VULGATA Et ait illis illa die, cum sero esset factum: “ Transeamus contra ”.
2:4:36:MARC:1:1986:NOVA_VULGATA Et dimittentes turbam, assumunt eum, ut erat in navi; et aliae naves erant cum illo.
2:4:37:MARC:1:1986:NOVA_VULGATA Et exoritur procella magna venti, et fluctus se mittebant in navem, ita ut iam impleretur navis.
2:4:38:MARC:1:1986:NOVA_VULGATA Et erat ipse in puppi supra cervical dormiens; et excitant eum et dicunt ei: “ Magister, non ad te pertinet quia perimus? ”.
2:4:39:MARC:1:1986:NOVA_VULGATA Et exsurgens comminatus est vento et dixit mari: “ Tace, obmutesce! ”. Et cessavit ventus, et facta est tranquillitas magna.
2:4:40:MARC:1:1986:NOVA_VULGATA Et ait illis: “ Quid timidi estis? Necdum habetis fidem? ”.
2:4:41:MARC:1:1986:NOVA_VULGATA Et timuerunt magno timore et dicebant ad alterutrum: “ Quis putas est iste, quia et ventus et mare oboediunt ei? ”.
2:5:1:MARC:1:1986:NOVA_VULGATA Et venerunt trans fretum maris in regionem Gerasenorum.
2:5:2:MARC:1:1986:NOVA_VULGATA Et exeunte eo de navi, statim occurrit ei de monumentis homo in spiritu immundo,
2:5:3:MARC:1:1986:NOVA_VULGATA qui domicilium habebat in monumentis; et neque catenis iam quisquam eum poterat ligare,
2:5:4:MARC:1:1986:NOVA_VULGATA quoniam saepe compedibus et catenis vinctus dirupisset catenas et compedes comminuisset, et nemo poterat eum domare;
2:5:5:MARC:1:1986:NOVA_VULGATA et semper nocte ac die in monumentis et in montibus erat clamans et concidens se lapidibus.
2:5:6:MARC:1:1986:NOVA_VULGATA Et videns Iesum a longe cucurrit et adoravit eum
2:5:7:MARC:1:1986:NOVA_VULGATA et clamans voce magna dicit: “ Quid mihi et tibi, Iesu, fili Dei Altissimi? Adiuro te per Deum, ne me torqueas ”.
2:5:8:MARC:1:1986:NOVA_VULGATA Dicebat enim illi: “ Exi, spiritus immunde, ab homine ”.
2:5:9:MARC:1:1986:NOVA_VULGATA Et interrogabat eum: “ Quod tibi nomen est? ”. Et dicit ei: “ Legio nomen mihi est, quia multi sumus ”.
2:5:10:MARC:1:1986:NOVA_VULGATA Et deprecabatur eum multum, ne se expelleret extra regionem.
2:5:11:MARC:1:1986:NOVA_VULGATA Erat autem ibi circa montem grex porcorum magnus pascens;
2:5:12:MARC:1:1986:NOVA_VULGATA et deprecati sunt eum dicentes: “ Mitte nos in porcos, ut in eos introeamus ”.
2:5:13:MARC:1:1986:NOVA_VULGATA Et concessit eis. Et exeuntes spiritus immundi introierunt in porcos. Et magno impetu grex ruit per praecipitium in mare, ad duo milia, et suffocabantur in mari.
2:5:14:MARC:1:1986:NOVA_VULGATA Qui autem pascebant eos, fugerunt et nuntiaverunt in civitatem et in agros; et egressi sunt videre quid esset facti.
2:5:15:MARC:1:1986:NOVA_VULGATA Et veniunt ad Iesum; et vident illum, qui a daemonio vexabatur, sedentem, vestitum et sanae mentis, eum qui legionem habuerat, et timuerunt.
2:5:16:MARC:1:1986:NOVA_VULGATA Et qui viderant, narraverunt illis qualiter factum esset ei, qui daemonium habuerat, et de porcis.
2:5:17:MARC:1:1986:NOVA_VULGATA Et rogare eum coeperunt, ut discederet a finibus eorum.
2:5:18:MARC:1:1986:NOVA_VULGATA Cumque ascenderet navem, qui daemonio vexatus fuerat, deprecabatur eum, ut esset cum illo.
2:5:19:MARC:1:1986:NOVA_VULGATA Et non admisit eum, sed ait illi: “ Vade in domum tuam ad tuos et annuntia illis quanta tibi Dominus fecerit et misertus sit tui ”.
2:5:20:MARC:1:1986:NOVA_VULGATA Et abiit et coepit praedicare in Decapoli quanta sibi fecisset Iesus, et omnes mirabantur.
2:5:21:MARC:1:1986:NOVA_VULGATA Et cum transcendisset Iesus in navi rursus trans fretum, convenit turba multa ad illum, et erat circa mare.
2:5:22:MARC:1:1986:NOVA_VULGATA Et venit quidam de archisynagogis nomine Iairus et videns eum procidit ad pedes eius
2:5:23:MARC:1:1986:NOVA_VULGATA et deprecatur eum multum dicens: “ Filiola mea in extremis est; veni, impone manus super eam, ut salva sit et vivat ”.
2:5:24:MARC:1:1986:NOVA_VULGATA Et abiit cum illo. Et sequebatur eum turba multa et comprimebant illum.
2:5:25:MARC:1:1986:NOVA_VULGATA Et mulier, quae erat in profluvio sanguinis annis duodecim
2:5:26:MARC:1:1986:NOVA_VULGATA et fuerat multa perpessa a compluribus medicis et erogaverat omnia sua nec quidquam profecerat, sed magis deterius habebat,
2:5:27:MARC:1:1986:NOVA_VULGATA cum audisset de Iesu, venit in turba retro et tetigit vestimentum eius;
2:5:28:MARC:1:1986:NOVA_VULGATA dicebat enim: “ Si vel vestimenta eius tetigero, salva ero ”.
2:5:29:MARC:1:1986:NOVA_VULGATA Et confestim siccatus est fons sanguinis eius, et sensit corpore quod sanata esset a plaga.
2:5:30:MARC:1:1986:NOVA_VULGATA Et statim Iesus cognoscens in semetipso virtutem, quae exierat de eo, conversus ad turbam aiebat: “ Quis tetigit vestimenta mea? ”.
2:5:31:MARC:1:1986:NOVA_VULGATA Et dicebant ei discipuli sui: “ Vides turbam comprimentem te et dicis: “Quis me tetigit?” ”.
2:5:32:MARC:1:1986:NOVA_VULGATA Et circumspiciebat videre eam, quae hoc fecerat.
2:5:33:MARC:1:1986:NOVA_VULGATA Mulier autem timens et tremens, sciens quod factum esset in se, venit et procidit ante eum et dixit ei omnem veritatem.
2:5:34:MARC:1:1986:NOVA_VULGATA Ille autem dixit ei: “ Filia, fides tua te salvam fecit. Vade in pace et esto sana a plaga tua ”.
2:5:35:MARC:1:1986:NOVA_VULGATA Adhuc eo loquente, veniunt ab archisynagogo dicentes: “ Filia tua mortua est; quid ultra vexas magistrum? ”.
2:5:36:MARC:1:1986:NOVA_VULGATA Iesus autem, verbo, quod dicebatur, audito, ait archisynagogo: “ Noli timere; tantummodo crede! ”.
2:5:37:MARC:1:1986:NOVA_VULGATA Et non admisit quemquam sequi se nisi Petrum et Iacobum et Ioannem fratrem Iacobi.
2:5:38:MARC:1:1986:NOVA_VULGATA Et veniunt ad domum archisynagogi; et videt tumultum et flentes et eiulantes multum,
2:5:39:MARC:1:1986:NOVA_VULGATA et ingressus ait eis: “ Quid turbamini et ploratis? Puella non est mortua, sed dormit ”.
2:5:40:MARC:1:1986:NOVA_VULGATA Et irridebant eum. Ipse vero, eiectis omnibus, assumit patrem puellae et matrem et, qui secum erant, et ingreditur, ubi erat puella;
2:5:41:MARC:1:1986:NOVA_VULGATA et tenens manum puellae ait illi: “ Talitha, qum! ” — quod est interpretatum: “ Puella, tibi dico: Surge! ” - .
2:5:42:MARC:1:1986:NOVA_VULGATA Et confestim surrexit puella et ambulabat; erat enim annorum duodecim. Et obstupuerunt continuo stupore magno.
2:5:43:MARC:1:1986:NOVA_VULGATA Et praecepit illis vehementer, ut nemo id sciret, et dixit dari illi manducare.
2:6:1:MARC:1:1986:NOVA_VULGATA Et egressus est inde et venit in patriam suam, et sequuntur illum discipuli sui.
2:6:2:MARC:1:1986:NOVA_VULGATA Et facto sabbato, coepit in synagoga docere; et multi audientes admirabantur dicentes: “ Unde huic haec, et quae est sapientia, quae data est illi, et virtutes tales, quae per manus eius efficiuntur?
2:6:3:MARC:1:1986:NOVA_VULGATA Nonne iste est faber, filius Mariae et frater Iacobi et Iosetis et Iudae et Simonis? Et nonne sorores eius hic nobiscum sunt? ”. Et scandalizabantur in illo.
2:6:4:MARC:1:1986:NOVA_VULGATA Et dicebat eis Iesus: “ Non est propheta sine honore nisi in patria sua et in cognatione sua et in domo sua ”.
2:6:5:MARC:1:1986:NOVA_VULGATA Et non poterat ibi virtutem ullam facere, nisi paucos infirmos impositis manibus curavit;
2:6:6:MARC:1:1986:NOVA_VULGATA et mirabatur propter incredulitatem eorum. Et circumibat castella in circuitu docens.
2:6:7:MARC:1:1986:NOVA_VULGATA Et convocat Duodecim et coepit eos mittere binos et dabat illis potestatem in spiritus immundos;
2:6:8:MARC:1:1986:NOVA_VULGATA et praecepit eis, ne quid tollerent in via nisi virgam tantum: non panem, non peram neque in zona aes,
2:6:9:MARC:1:1986:NOVA_VULGATA sed ut calcearentur sandaliis et ne induerentur duabus tunicis.
2:6:10:MARC:1:1986:NOVA_VULGATA Et dicebat eis: “ Quocumque introieritis in domum, illic manete, donec exeatis inde.
2:6:11:MARC:1:1986:NOVA_VULGATA Et quicumque locus non receperit vos nec audierint vos, exeuntes inde excutite pulverem de pedibus vestris in testimonium illis ”.
2:6:12:MARC:1:1986:NOVA_VULGATA Et exeuntes praedicaverunt, ut paenitentiam agerent;
2:6:13:MARC:1:1986:NOVA_VULGATA et daemonia multa eiciebant et ungebant oleo multos aegrotos et sanabant.
2:6:14:MARC:1:1986:NOVA_VULGATA Et audivit Herodes rex; manifestum enim factum est nomen eius. Et dicebant: “ Ioannes Baptista resurrexit a mortuis, et propterea inoperantur virtutes in illo ”.
2:6:15:MARC:1:1986:NOVA_VULGATA Alii autem dicebant: “ Elias est ”. Alii vero dicebant: “ Propheta est, quasi unus ex prophetis ”.
2:6:16:MARC:1:1986:NOVA_VULGATA Quo audito, Herodes aiebat: “ Quem ego decollavi Ioannem, hic resurrexit! ”.
2:6:17:MARC:1:1986:NOVA_VULGATA Ipse enim Herodes misit ac tenuit Ioannem et vinxit eum in carcere propter Herodiadem uxorem Philippi fratris sui, quia duxerat eam.
2:6:18:MARC:1:1986:NOVA_VULGATA Dicebat enim Ioannes Herodi: “ Non licet tibi habere uxorem fratris tui ”.
2:6:19:MARC:1:1986:NOVA_VULGATA Herodias autem insidiabatur illi et volebat occidere eum nec poterat:
2:6:20:MARC:1:1986:NOVA_VULGATA Herodes enim metuebat Ioannem, sciens eum virum iustum et sanctum, et custodiebat eum, et, audito eo, multum haesitabat et libenter eum audiebat.
2:6:21:MARC:1:1986:NOVA_VULGATA Et cum dies opportunus accidisset, quo Herodes natali suo cenam fecit principibus suis et tribunis et primis Galilaeae,
2:6:22:MARC:1:1986:NOVA_VULGATA cumque introisset filia ipsius Herodiadis et saltasset, placuit Herodi simulque recumbentibus. Rex ait puellae: “ Pete a me, quod vis, et dabo tibi ”.
2:6:23:MARC:1:1986:NOVA_VULGATA Et iuravit illi multum: “ Quidquid petieris a me, dabo tibi, usque ad dimidium regni mei ”.
2:6:24:MARC:1:1986:NOVA_VULGATA Quae cum exisset, dixit matri suae: “ Quid petam? ”. At illa dixit: “ Caput Ioannis Baptistae ”.
2:6:25:MARC:1:1986:NOVA_VULGATA Cumque introisset statim cum festinatione ad regem, petivit dicens: “ Volo ut protinus des mihi in disco caput Ioannis Baptistae ”.
2:6:26:MARC:1:1986:NOVA_VULGATA Et contristatus rex, propter iusiurandum et propter recumbentes noluit eam decipere;
2:6:27:MARC:1:1986:NOVA_VULGATA et statim misso spiculatore rex praecepit afferri caput eius. Et abiens decollavit eum in carcere
2:6:28:MARC:1:1986:NOVA_VULGATA et attulit caput eius in disco; et dedit illud puellae, et puella dedit illud matri suae.
2:6:29:MARC:1:1986:NOVA_VULGATA Quo audito, discipuli eius venerunt et tulerunt corpus eius et posuerunt illud in monumento.
2:6:30:MARC:1:1986:NOVA_VULGATA Et convenientes apostoli ad Iesum renuntiaverunt illi omnia, quae egerant et docuerant.
2:6:31:MARC:1:1986:NOVA_VULGATA Et ait illis: “ Venite vos ipsi seorsum in desertum locum et requiescite pusillum ”. Erant enim, qui veniebant et redibant, multi, et nec manducandi spatium habebant.
2:6:32:MARC:1:1986:NOVA_VULGATA Et abierunt in navi in desertum locum seorsum.
2:6:33:MARC:1:1986:NOVA_VULGATA Et viderunt eos abeuntes et cognoverunt multi; et pedestre de omnibus civitatibus concurrerunt illuc et praevenerunt eos.
2:6:34:MARC:1:1986:NOVA_VULGATA Et exiens vidit multam turbam et misertus est super eos, quia erant sicut oves non habentes pastorem, et coepit docere illos multa.
2:6:35:MARC:1:1986:NOVA_VULGATA Et cum iam hora multa facta esset, accesserunt discipuli eius dicentes: “ Desertus est locus hic, et hora iam est multa;
2:6:36:MARC:1:1986:NOVA_VULGATA dimitte illos, ut euntes in villas et vicos in circuitu emant sibi, quod manducent ”.
2:6:37:MARC:1:1986:NOVA_VULGATA Respondens autem ait illis: “ Date illis vos manducare ”. Et dicunt ei: “ Euntes emamus denariis ducentis panes et dabimus eis manducare? ”.
2:6:38:MARC:1:1986:NOVA_VULGATA Et dicit eis: “ Quot panes habetis? Ite, videte ”. Et cum cognovissent, dicunt: “ Quinque et duos pisces ”.
2:6:39:MARC:1:1986:NOVA_VULGATA Et praecepit illis, ut accumbere facerent omnes secundum contubernia super viride fenum.
2:6:40:MARC:1:1986:NOVA_VULGATA Et discubuerunt secundum areas per centenos et per quinquagenos.
2:6:41:MARC:1:1986:NOVA_VULGATA Et acceptis quinque panibus et duobus piscibus, intuens in caelum benedixit et fregit panes et dabat discipulis suis, ut ponerent ante eos; et duos pisces divisit omnibus.
2:6:42:MARC:1:1986:NOVA_VULGATA Et manducaverunt omnes et saturati sunt;
2:6:43:MARC:1:1986:NOVA_VULGATA et sustulerunt fragmenta duodecim cophinos plenos, et de piscibus.
2:6:44:MARC:1:1986:NOVA_VULGATA Et erant, qui manducaverunt panes, quinque milia virorum.
2:6:45:MARC:1:1986:NOVA_VULGATA Et statim coegit discipulos suos ascendere navem, ut praecederent trans fretum ad Bethsaidam, dum ipse dimitteret populum.
2:6:46:MARC:1:1986:NOVA_VULGATA Et cum dimisisset eos, abiit in montem orare.
2:6:47:MARC:1:1986:NOVA_VULGATA Et cum sero factum esset, erat navis in medio mari, et ipse solus in terra.
2:6:48:MARC:1:1986:NOVA_VULGATA Et videns eos laborantes in remigando, erat enim ventus contrarius eis, circa quartam vigiliam noctis venit ad eos ambulans super mare et volebat praeterire eos.
2:6:49:MARC:1:1986:NOVA_VULGATA At illi, ut viderunt eum ambulantem super mare, putaverunt phantasma esse et exclamaverunt;
2:6:50:MARC:1:1986:NOVA_VULGATA omnes enim eum viderunt et conturbati sunt. Statim autem locutus est cum eis et dicit illis: “ Confidite, ego sum; nolite timere! ”.
2:6:51:MARC:1:1986:NOVA_VULGATA Et ascendit ad illos in navem, et cessavit ventus. Et valde nimis intra se stupebant;
2:6:52:MARC:1:1986:NOVA_VULGATA non enim intellexerant de panibus, sed erat cor illorum obcaecatum.
2:6:53:MARC:1:1986:NOVA_VULGATA Et cum transfretassent in terram, pervenerunt Gennesaret et applicuerunt.
2:6:54:MARC:1:1986:NOVA_VULGATA Cumque egressi essent de navi, continuo cognoverunt eum
2:6:55:MARC:1:1986:NOVA_VULGATA et percurrentes universam regionem illam coeperunt in grabatis eos, qui se male habebant, circumferre, ubi audiebant eum esse.
2:6:56:MARC:1:1986:NOVA_VULGATA Et quocumque introibat in vicos aut in civitates vel in villas, in plateis ponebant infirmos; et deprecabantur eum, ut vel fimbriam vestimenti eius tangerent; et, quotquot tangebant eum, salvi fiebant.
2:7:1:MARC:1:1986:NOVA_VULGATA Et conveniunt ad eum pharisaei et quidam de scribis venientes ab Hierosolymis;
2:7:2:MARC:1:1986:NOVA_VULGATA et cum vidissent quosdam ex discipulis eius communibus manibus, id est non lotis, manducare panes
2:7:3:MARC:1:1986:NOVA_VULGATA — pharisaei enim et omnes Iudaei, nisi pugillo lavent manus, non manducant, tenentes traditionem seniorum;
2:7:4:MARC:1:1986:NOVA_VULGATA et a foro nisi baptizentur, non comedunt; et alia multa sunt, quae acceperunt servanda: baptismata calicum et urceorum et aeramentorum et lectorum —
2:7:5:MARC:1:1986:NOVA_VULGATA et interrogant eum pharisaei et scribae: “ Quare discipuli tui non ambulant iuxta traditionem seniorum, sed communibus manibus manducant panem? ”.
2:7:6:MARC:1:1986:NOVA_VULGATA At ille dixit eis: “ Bene prophetavit Isaias de vobis hypocritis, sicut scriptum est: “Populus hic labiis me honorat, cor autem eorum longe est a me;
2:7:7:MARC:1:1986:NOVA_VULGATA in vanum autem me colunt docentes doctrinas praecepta hominum”.
2:7:8:MARC:1:1986:NOVA_VULGATA Relinquentes mandatum Dei tenetis traditionem hominum ”.
2:7:9:MARC:1:1986:NOVA_VULGATA Et dicebat illis: “ Bene irritum facitis praeceptum Dei, ut traditionem vestram servetis.
2:7:10:MARC:1:1986:NOVA_VULGATA Moyses enim dixit: “Honora patrem tuum et matrem tuam” et: “Qui maledixerit patri aut matri, morte moriatur”;
2:7:11:MARC:1:1986:NOVA_VULGATA vos autem dicitis: “Si dixerit homo patri aut matri: Corban, quod est donum, quodcumque ex me tibi profuerit”,
2:7:12:MARC:1:1986:NOVA_VULGATA ultra non permittitis ei facere quidquam patri aut matri
2:7:13:MARC:1:1986:NOVA_VULGATA rescindentes verbum Dei per traditionem vestram, quam tradidistis; et similia huiusmodi multa facitis ”.
2:7:14:MARC:1:1986:NOVA_VULGATA Et advocata iterum turba, dicebat illis: “ Audite me, omnes, et intellegite:
2:7:15:MARC:1:1986:NOVA_VULGATA Nihil est extra hominem introiens in eum, quod possit eum coinquinare; sed quae de homine procedunt, illa sunt, quae coinquinant hominem! ”.
2:7:16:MARC:1:1986:NOVA_VULGATA 
2:7:17:MARC:1:1986:NOVA_VULGATA Et cum introisset in domum a turba, interrogabant eum discipuli eius parabolam.
2:7:18:MARC:1:1986:NOVA_VULGATA Et ait illis: “ Sic et vos imprudentes estis? Non intellegitis quia omne extrinsecus introiens in hominem non potest eum coinquinare,
2:7:19:MARC:1:1986:NOVA_VULGATA quia non introit in cor eius sed in ventrem et in secessum exit? ”, purgans omnes escas.
2:7:20:MARC:1:1986:NOVA_VULGATA Dicebat autem: “ Quod de homine exit, illud coinquinat hominem;
2:7:21:MARC:1:1986:NOVA_VULGATA ab intus enim de corde hominum cogitationes malae procedunt, fornicationes, furta, homicidia,
2:7:22:MARC:1:1986:NOVA_VULGATA adulteria, avaritiae, nequitiae, dolus, impudicitia, oculus malus, blasphemia, superbia, stultitia:
2:7:23:MARC:1:1986:NOVA_VULGATA omnia haec mala ab intus procedunt et coinquinant hominem ”.
2:7:24:MARC:1:1986:NOVA_VULGATA Inde autem surgens abiit in fines Tyri et Sidonis. Et ingressus domum neminem voluit scire et non potuit latere.
2:7:25:MARC:1:1986:NOVA_VULGATA Sed statim ut audivit de eo mulier, cuius habebat filia spiritum immundum, veniens procidit ad pedes eius.
2:7:26:MARC:1:1986:NOVA_VULGATA Erat autem mulier Graeca, Syrophoenissa genere. Et rogabat eum, ut daemonium eiceret de filia eius.
2:7:27:MARC:1:1986:NOVA_VULGATA Et dicebat illi: “ Sine prius saturari filios; non est enim bonum sumere panem filiorum et mittere catellis ”.
2:7:28:MARC:1:1986:NOVA_VULGATA At illa respondit et dicit ei: “ Domine, etiam catelli sub mensa comedunt de micis puerorum ”.
2:7:29:MARC:1:1986:NOVA_VULGATA Et ait illi: “ Propter hunc sermonem vade; exiit daemonium de filia tua ”.
2:7:30:MARC:1:1986:NOVA_VULGATA Et cum abisset domum suam, invenit puellam iacentem supra lectum et daemonium exisse.
2:7:31:MARC:1:1986:NOVA_VULGATA Et iterum exiens de finibus Tyri venit per Sidonem ad mare Galilaeae inter medios fines Decapoleos.
2:7:32:MARC:1:1986:NOVA_VULGATA Et adducunt ei surdum et mutum et deprecantur eum, ut imponat illi manum.
2:7:33:MARC:1:1986:NOVA_VULGATA Et apprehendens eum de turba seorsum misit digitos suos in auriculas eius et exspuens tetigit linguam eius
2:7:34:MARC:1:1986:NOVA_VULGATA et suspiciens in caelum ingemuit et ait illi: “ Effetha ”, quod est: “ Adaperire ”.
2:7:35:MARC:1:1986:NOVA_VULGATA Et statim apertae sunt aures eius, et solutum est vinculum linguae eius, et loquebatur recte.
2:7:36:MARC:1:1986:NOVA_VULGATA Et praecepit illis, ne cui dicerent; quanto autem eis praecipiebat, tanto magis plus praedicabant.
2:7:37:MARC:1:1986:NOVA_VULGATA Et eo amplius admirabantur dicentes: “ Bene omnia fecit, et surdos facit audire et mutos loqui! ”.
2:8:1:MARC:1:1986:NOVA_VULGATA In illis diebus iterum cum turba multa esset nec haberent, quod manducarent, convocatis discipulis, ait illis:
2:8:2:MARC:1:1986:NOVA_VULGATA “ Misereor super turbam, quia iam triduo sustinent me nec habent, quod manducent;
2:8:3:MARC:1:1986:NOVA_VULGATA et si dimisero eos ieiunos in domum suam, deficient in via; et quidam ex eis de longe venerunt ”.
2:8:4:MARC:1:1986:NOVA_VULGATA Et responderunt ei discipuli sui: “ Unde istos poterit quis hic saturare panibus in solitudine? ”.
2:8:5:MARC:1:1986:NOVA_VULGATA Et interrogabat eos: “ Quot panes habetis? ”. Qui dixerunt: “ Septem ”.
2:8:6:MARC:1:1986:NOVA_VULGATA Et praecipit turbae discumbere supra terram; et accipiens septem panes, gratias agens fregit et dabat discipulis suis, ut apponerent; et apposuerunt turbae.
2:8:7:MARC:1:1986:NOVA_VULGATA Et habebant pisciculos paucos; et benedicens eos, iussit hos quoque apponi.
2:8:8:MARC:1:1986:NOVA_VULGATA Et manducaverunt et saturati sunt; et sustulerunt, quod superaverat de fragmentis, septem sportas.
2:8:9:MARC:1:1986:NOVA_VULGATA Erant autem quasi quattuor milia. Et dimisit eos.
2:8:10:MARC:1:1986:NOVA_VULGATA Et statim ascendens navem cum discipulis suis venit in partes Dalmanutha.
2:8:11:MARC:1:1986:NOVA_VULGATA Et exierunt pharisaei et coeperunt conquirere cum eo quaerentes ab illo signum de caelo, tentantes eum.
2:8:12:MARC:1:1986:NOVA_VULGATA Et ingemiscens spiritu suo ait: “ Quid generatio ista quaerit signum? Amen dico vobis: Non dabitur generationi isti signum ”.
2:8:13:MARC:1:1986:NOVA_VULGATA Et dimittens eos, iterum ascendens abiit trans fretum.
2:8:14:MARC:1:1986:NOVA_VULGATA Et obliti sunt sumere panes et nisi unum panem non habebant secum in navi.
2:8:15:MARC:1:1986:NOVA_VULGATA Et praecipiebat eis dicens: “ Videte, cavete a fermento pharisaeorum et fermento Herodis! ”.
2:8:16:MARC:1:1986:NOVA_VULGATA Et disputabant ad invicem, quia panes non haberent.
2:8:17:MARC:1:1986:NOVA_VULGATA Quo cognito, ait illis: “ Quid disputatis, quia panes non habetis? Nondum cognoscitis nec intellegitis? Caecatum habetis cor vestrum?
2:8:18:MARC:1:1986:NOVA_VULGATA Oculos habentes non videtis, et aures habentes non auditis? Nec recordamini,
2:8:19:MARC:1:1986:NOVA_VULGATA quando quinque panes fregi in quinque milia, quot cophinos fragmentorum plenos sustulistis? ”. Dicunt ei: “ Duodecim ”.
2:8:20:MARC:1:1986:NOVA_VULGATA “ Quando illos septem in quattuor milia, quot sportas plenas fragmentorum tulistis? ”. Et dicunt ei: “ Septem ”.
2:8:21:MARC:1:1986:NOVA_VULGATA Et dicebat eis: “ Nondum intellegitis? ”.
2:8:22:MARC:1:1986:NOVA_VULGATA Et veniunt Bethsaida. Et adducunt ei caecum et rogant eum, ut illum tangat.
2:8:23:MARC:1:1986:NOVA_VULGATA Et apprehendens manum caeci eduxit eum extra vicum; et exspuens in oculos eius, impositis manibus ei, interrogabat eum: “ Vides aliquid? ”.
2:8:24:MARC:1:1986:NOVA_VULGATA Et aspiciens dicebat: “ Video homines, quia velut arbores video ambulantes ”.
2:8:25:MARC:1:1986:NOVA_VULGATA Deinde iterum imposuit manus super oculos eius; et coepit videre et restitutus est et videbat clare omnia.
2:8:26:MARC:1:1986:NOVA_VULGATA Et misit illum in domum suam dicens: “ Nec in vicum introieris ”.
2:8:27:MARC:1:1986:NOVA_VULGATA Et egressus est Iesus et discipuli eius in castella Caesareae Philippi; et in via interrogabat discipulos suos dicens eis: “ Quem me dicunt esse homines? ”.
2:8:28:MARC:1:1986:NOVA_VULGATA Qui responderunt illi dicentcs: “ Ioannem Baptistam, alii Eliam, alii vero unum de prophetis ”.
2:8:29:MARC:1:1986:NOVA_VULGATA Et ipse interrogabat eos: “ Vos vero quem me dicitis esse? ”. Respondens Petrus ait ei: “ Tu es Christus ”.
2:8:30:MARC:1:1986:NOVA_VULGATA Et comminatus est eis, ne cui dicerent de illo.
2:8:31:MARC:1:1986:NOVA_VULGATA Et coepit docere illos: “ Oportet Filium hominis multa pati et reprobari a senioribus et a summis sacerdotibus et scribis et occidi et post tres dies resurgere ”;
2:8:32:MARC:1:1986:NOVA_VULGATA et palam verbum loquebatur. Et apprehendens eum Petrus coepit increpare eum.
2:8:33:MARC:1:1986:NOVA_VULGATA Qui conversus et videns discipulos suos comminatus est Petro et dicit: “ Vade retro me, Satana, quoniam non sapis, quae Dei sunt, sed quae sunt hominum ”.
2:8:34:MARC:1:1986:NOVA_VULGATA Et convocata turba cum discipulis suis, dixit eis: “ Si quis vult post me sequi, deneget semetipsum et tollat crucem suam et sequatur me.
2:8:35:MARC:1:1986:NOVA_VULGATA Qui enim voluerit animam suam salvam facere, perdet eam; qui autem perdiderit animam suam propter me et evangelium, salvam eam faciet.
2:8:36:MARC:1:1986:NOVA_VULGATA Quid enim prodest homini, si lucretur mundum totum et detrimentum faciat animae suae?
2:8:37:MARC:1:1986:NOVA_VULGATA Quid enim dabit homo commutationem pro anima sua?
2:8:38:MARC:1:1986:NOVA_VULGATA Qui enim me confusus fuerit et mea verba in generatione ista adultera et peccatrice, et Filius hominis confundetur eum, cum venerit in gloria Patris sui cum angelis sanctis ”.
2:9:1:MARC:1:1986:NOVA_VULGATA Et dicebat illis: “ Amen dico vobis: Sunt quidam de hic stantibus, qui non gustabunt mortem, donec videant regnum Dei venisse in virtute ”.
2:9:2:MARC:1:1986:NOVA_VULGATA Et post dies sex assumit Iesus Petrum et Iacobum et Ioannem, et ducit illos in montem excelsum seorsum solos. Et transfiguratus est coram ipsis;
2:9:3:MARC:1:1986:NOVA_VULGATA et vestimenta eius facta sunt splendentia, candida nimis, qualia fullo super terram non potest tam candida facere.
2:9:4:MARC:1:1986:NOVA_VULGATA Et apparuit illis Elias cum Moyse, et erant loquentes cum Iesu.
2:9:5:MARC:1:1986:NOVA_VULGATA Et respondens Petrus ait Iesu: “ Rabbi, bonum est nos hic esse; et faciamus tria tabernacula: tibi unum et Moysi unum et Eliae unum ”.
2:9:6:MARC:1:1986:NOVA_VULGATA Non enim sciebat quid responderet; erant enim exterriti.
2:9:7:MARC:1:1986:NOVA_VULGATA Et facta est nubes obumbrans eos, et venit vox de nube: “ Hic est Filius meus dilectus; audite illum ”.
2:9:8:MARC:1:1986:NOVA_VULGATA Et statim circumspicientes neminem amplius viderunt nisi Iesum tantum secum.
2:9:9:MARC:1:1986:NOVA_VULGATA Et descendentibus illis de monte, praecepit illis, ne cui, quae vidissent, narrarent, nisi cum Filius hominis a mortuis resurrexerit.
2:9:10:MARC:1:1986:NOVA_VULGATA Et verbum continuerunt apud se, conquirentes quid esset illud: “ a mortuis resurgere ”.
2:9:11:MARC:1:1986:NOVA_VULGATA Et interrogabant eum dicentes: “ Quid ergo dicunt scribae quia Eliam oporteat venire primum? ”.
2:9:12:MARC:1:1986:NOVA_VULGATA Qui ait illis: “ Elias veniens primo, restituit omnia; et quomodo scriptum est super Filio hominis, ut multa patiatur et contemnatur?
2:9:13:MARC:1:1986:NOVA_VULGATA Sed dico vobis: Et Elias venit; et fecerunt illi, quaecumque volebant, sicut scriptum est de eo ”.
2:9:14:MARC:1:1986:NOVA_VULGATA Et venientes ad discipulos viderunt turbam magnam circa eos et scribas conquirentes cum illis.
2:9:15:MARC:1:1986:NOVA_VULGATA Et confestim omnis populus videns eum stupefactus est, et accurrentes salutabant eum.
2:9:16:MARC:1:1986:NOVA_VULGATA Et interrogavit eos: “ Quid inter vos conquiritis? ”.
2:9:17:MARC:1:1986:NOVA_VULGATA Et respondit ei unus de turba: “ Magister, attuli filium meum ad te habentem spiritum mutum;
2:9:18:MARC:1:1986:NOVA_VULGATA et ubicumque eum apprehenderit, allidit eum, et spumat et stridet dentibus et arescit. Et dixi discipulis tuis, ut eicerent illum, et non potuerunt ”.
2:9:19:MARC:1:1986:NOVA_VULGATA Qui respondens eis dicit: “ O generatio incredula, quamdiu apud vos ero? Quamdiu vos patiar? Afferte illum ad me ”.
2:9:20:MARC:1:1986:NOVA_VULGATA Et attulerunt illum ad eum. Et cum vidisset illum, spiritus statim conturbavit eum; et corruens in terram volutabatur spumans.
2:9:21:MARC:1:1986:NOVA_VULGATA Et interrogavit patrem eius: “ Quantum temporis est, ex quo hoc ei accidit? ”. At ille ait: “ Ab infantia;
2:9:22:MARC:1:1986:NOVA_VULGATA et frequenter eum etiam in ignem et in aquas misit, ut eum perderet; sed si quid potes, adiuva nos, misertus nostri ”.
2:9:23:MARC:1:1986:NOVA_VULGATA Iesus autem ait illi: “ “Si potes!”. Omnia possibilia credenti ”.
2:9:24:MARC:1:1986:NOVA_VULGATA Et continuo exclamans pater pueri aiebat: “ Credo; adiuva incredulitatem meam ”.
2:9:25:MARC:1:1986:NOVA_VULGATA Et cum videret Iesus concurrentem turbam, comminatus est spiritui immundo dicens illi: “ Mute et surde spiritus, ego tibi praecipio: Exi ab eo et amplius ne introeas in eum ”.
2:9:26:MARC:1:1986:NOVA_VULGATA Et clamans et multum discerpens eum exiit; et factus est sicut mortuus, ita ut multi dicerent: “ Mortuus est! ”.
2:9:27:MARC:1:1986:NOVA_VULGATA Iesus autem tenens manum eius elevavit illum, et surrexit.
2:9:28:MARC:1:1986:NOVA_VULGATA Et cum introisset in domum, discipuli eius secreto interrogabant eum: “ Quare nos non potuimus eicere eum? ”.
2:9:29:MARC:1:1986:NOVA_VULGATA Et dixit illis: “ Hoc genus in nullo potest exire nisi in oratione ”.
2:9:30:MARC:1:1986:NOVA_VULGATA Et inde profecti peragrabant Galilaeam; nec volebat quemquam scire.
2:9:31:MARC:1:1986:NOVA_VULGATA Docebat enim discipulos suos et dicebat illis: “ Filius hominis traditur in manus hominum, et occident eum, et occisus post tres dies resurget ”.
2:9:32:MARC:1:1986:NOVA_VULGATA At illi ignorabant verbum et timebant eum interrogare.
2:9:33:MARC:1:1986:NOVA_VULGATA Et venerunt Capharnaum. Qui cum domi esset, interrogabat eos: “ Quid in via tractabatis? ”.
2:9:34:MARC:1:1986:NOVA_VULGATA At illi tacebant. Siquidem inter se in via disputaverant, quis esset maior.
2:9:35:MARC:1:1986:NOVA_VULGATA Et residens vocavit Duodecim et ait illis: “ Si quis vult primus esse, erit omnium novissimus et omnium minister ”.
2:9:36:MARC:1:1986:NOVA_VULGATA Et accipiens puerum, statuit eum in medio eorum; quem ut complexus esset, ait illis:
2:9:37:MARC:1:1986:NOVA_VULGATA “ Quisquis unum ex huiusmodi pueris receperit in nomine meo, me recipit; et, quicumque me susceperit, non me suscipit, sed eum qui me misit ”.
2:9:38:MARC:1:1986:NOVA_VULGATA Dixit illi Ioannes: “ Magister, vidimus quendam in nomine tuo eicientem daemonia, et prohibebamus eum, quia non sequebatur nos ”.
2:9:39:MARC:1:1986:NOVA_VULGATA Iesus autem ait: “ Nolite prohibere eum. Nemo est enim, qui faciat virtutem in nomine meo et possit cito male loqui de me;
2:9:40:MARC:1:1986:NOVA_VULGATA qui enim non est adversum nos, pro nobis est.
2:9:41:MARC:1:1986:NOVA_VULGATA Quisquis enim potum dederit vobis calicem aquae in nomine, quia Christi estis, amen dico vobis: Non perdet mercedem suam.
2:9:42:MARC:1:1986:NOVA_VULGATA Et quisquis scandalizaverit unum ex his pusillis credentibus in me, bonum est ei magis, ut circumdetur mola asinaria collo eius, et in mare mittatur.
2:9:43:MARC:1:1986:NOVA_VULGATA Et si scandalizaverit te manus tua, abscide illam: bonum est tibi debilem introire in vitam, quam duas manus habentem ire in gehennam, in ignem inexstinguibilem.
2:9:44:MARC:1:1986:NOVA_VULGATA 
2:9:45:MARC:1:1986:NOVA_VULGATA Et si pes tuus te scandalizat, amputa illum: bonum est tibi claudum introire in vitam, quam duos pedes habentem mitti in gehennam.
2:9:46:MARC:1:1986:NOVA_VULGATA 
2:9:47:MARC:1:1986:NOVA_VULGATA Et si oculus tuus scandalizat te, eice eum: bonum est tibi luscum introire in regnum Dei, quam duos oculos habentem mitti in gehennam,
2:9:48:MARC:1:1986:NOVA_VULGATA ubi vermis eorum non moritur, et ignis non exstinguitur;
2:9:49:MARC:1:1986:NOVA_VULGATA omnis enim igne salietur.
2:9:50:MARC:1:1986:NOVA_VULGATA Bonum est sal; quod si sal insulsum fuerit, in quo illud condietis? Habete in vobis sal et pacem habete inter vos ”.
2:10:1:MARC:1:1986:NOVA_VULGATA Et inde exsurgens venit in fines Iudaeae ultra Iordanem; et conveniunt iterum turbae ad eum, et, sicut consueverat, iterum docebat illos.
2:10:2:MARC:1:1986:NOVA_VULGATA Et accedentes pharisaei interrogabant eum, si licet viro uxorem dimittere, tentantes eum.
2:10:3:MARC:1:1986:NOVA_VULGATA At ille respondens dixit eis: “ Quid vobis praecepit Moyses? ”.
2:10:4:MARC:1:1986:NOVA_VULGATA Qui dixerunt: “ Moyses permisit libellum repudii scribere et dimittere ”.
2:10:5:MARC:1:1986:NOVA_VULGATA Iesus autem ait eis: “ Ad duritiam cordis vestri scripsit vobis praeceptum istud.
2:10:6:MARC:1:1986:NOVA_VULGATA Ab initio autem creaturae masculum et feminam fecit eos.
2:10:7:MARC:1:1986:NOVA_VULGATA Propter hoc relinquet homo patrem suum et matrem et adhaerebit ad uxorern suam,
2:10:8:MARC:1:1986:NOVA_VULGATA et erunt duo in carne una; itaque iam non sunt duo sed una caro.
2:10:9:MARC:1:1986:NOVA_VULGATA Quod ergo Deus coniunxit, homo non separet ”.
2:10:10:MARC:1:1986:NOVA_VULGATA Et domo iterum discipuli de hoc interrogabant eum.
2:10:11:MARC:1:1986:NOVA_VULGATA Et dicit illis: “ Quicumque dimiserit uxorem suam et aliam duxerit, adulterium committit in eam;
2:10:12:MARC:1:1986:NOVA_VULGATA et si ipsa dimiserit virum suum et alii nupserit, moechatur ”.
2:10:13:MARC:1:1986:NOVA_VULGATA Et offerebant illi parvulos, ut tangeret illos; discipuli autem comminabantur eis.
2:10:14:MARC:1:1986:NOVA_VULGATA At videns Iesus, indigne tulit et ait illis: “ Sinite parvulos venire ad me. Ne prohibueritis eos; talium est enim regnum Dei.
2:10:15:MARC:1:1986:NOVA_VULGATA Amen dico vobis: Quisquis non receperit regnum Dei velut parvulus, non intrabit in illud ”.
2:10:16:MARC:1:1986:NOVA_VULGATA Et complexans eos benedicebat imponens manus super illos.
2:10:17:MARC:1:1986:NOVA_VULGATA Et cum egrederetur in viam, accurrens quidam et, genu flexo ante eum, rogabat eum: “ Magister bone, quid faciam ut vitam aeternam percipiam? ”.
2:10:18:MARC:1:1986:NOVA_VULGATA Iesus autem dixit ei: “ Quid me dicis bonum? Nemo bonus, nisi unus Deus.
2:10:19:MARC:1:1986:NOVA_VULGATA Praecepta nosti: ne occidas, ne adulteres, ne fureris, ne falsum testimonium dixeris, ne fraudem feceris, honora patrem tuum et matrem ”.
2:10:20:MARC:1:1986:NOVA_VULGATA Ille autem dixit ei: “ Magister, haec omnia conservavi a iuventute mea ”.
2:10:21:MARC:1:1986:NOVA_VULGATA Iesus autem intuitus eum dilexit eum et dixit illi: “ Unum tibi deest: vade, quaecumque habes, vende et da pauperibus et habebis thesaurum in caelo; et veni, sequere me ”.
2:10:22:MARC:1:1986:NOVA_VULGATA Qui contristatus in hoc verbo, abiit maerens: erat enim habens possessiones multas.
2:10:23:MARC:1:1986:NOVA_VULGATA Et circumspiciens Iesus ait discipulis suis: “ Quam difficile, qui pecunias habent, in regnum Dei introibunt ”.
2:10:24:MARC:1:1986:NOVA_VULGATA Discipuli autem obstupescebant in verbis eius. At Iesus rursus respondens ait illis: “ Filii, quam diffficile est in regnum Dei introire.
2:10:25:MARC:1:1986:NOVA_VULGATA Facilius est camelum per foramen acus transire quam divitem intrare in regnum Dei ”.
2:10:26:MARC:1:1986:NOVA_VULGATA Qui magis admirabantur dicentes ad semetipsos: “ Et quis potest salvus fieri? ”.
2:10:27:MARC:1:1986:NOVA_VULGATA Intuens illos Iesus ait: “ Apud homines impossibile est sed non apud Deum: omnia enim possibilia sunt apud Deum ”.
2:10:28:MARC:1:1986:NOVA_VULGATA Coepit Petrus ei dicere: “ Ecce nos dimisimus omnia et secuti sumus te ”.
2:10:29:MARC:1:1986:NOVA_VULGATA Ait Iesus: “ Amen dico vobis: Nemo est, qui reliquerit domum aut fratres aut sorores aut matrem aut patrem aut filios aut agros propter me et propter evangelium,
2:10:30:MARC:1:1986:NOVA_VULGATA qui non accipiat centies tantum nunc in tempore hoc, domos et fratres et sorores et matres et filios et agros cum persecutionibus, et in saeculo futuro vitam aeternam.
2:10:31:MARC:1:1986:NOVA_VULGATA Multi autem erunt primi novissimi, et novissimi primi ”.
2:10:32:MARC:1:1986:NOVA_VULGATA Erant autem in via ascendentes in Hierosolymam, et praecedebat illos Iesus, et stupebant; illi autem sequentes timebant. Et assumens iterum Duodecim coepit illis dicere, quae essent ei eventura:
2:10:33:MARC:1:1986:NOVA_VULGATA “ Ecce ascendimus in Hierosolymam; et Filius hominis tradetur principibus sacerdotum et scribis, et damnabunt eum morte et tradent eum gentibus
2:10:34:MARC:1:1986:NOVA_VULGATA et illudent ei et conspuent eum et flagellabunt eum et interficient eum, et post tres dies resurget ”.
2:10:35:MARC:1:1986:NOVA_VULGATA Et accedunt ad eum Iacobus et Ioannes filii Zebedaei dicentes ei: “ Magister, volumus, ut quodcumque petierimus a te, facias nobis ”.
2:10:36:MARC:1:1986:NOVA_VULGATA At ille dixit eis: “ Quid vultis, ut faciam vobis? ”.
2:10:37:MARC:1:1986:NOVA_VULGATA Illi autem dixerunt ei: “ Da nobis, ut unus ad dexteram tuam et alius ad sinistram sedeamus in gloria tua ”.
2:10:38:MARC:1:1986:NOVA_VULGATA Iesus autem ait eis: “ Nescitis quid petatis. Potestis bibere calicem, quem ego bibo, aut baptismum, quo ego baptizor, baptizari? ”.
2:10:39:MARC:1:1986:NOVA_VULGATA At illi dixerunt ei: “ Possumus ”. Iesus autem ait eis: “ Calicem quidem, quem ego bibo, bibetis et baptismum, quo ego baptizor, baptizabimini;
2:10:40:MARC:1:1986:NOVA_VULGATA sedere autem ad dexteram meam vel ad sinistram non est meum dare, sed quibus paratum est ”.
2:10:41:MARC:1:1986:NOVA_VULGATA Et audientes decem coeperunt indignari de Iacobo et Ioanne.
2:10:42:MARC:1:1986:NOVA_VULGATA Et vocans eos Iesus ait illis: “ Scitis quia hi, qui videntur principari gentibus, dominantur eis, et principes eorum potestatem habent ipsorum.
2:10:43:MARC:1:1986:NOVA_VULGATA Non ita est autem in vobis, sed quicumque voluerit fieri maior inter vos, erit vester minister;
2:10:44:MARC:1:1986:NOVA_VULGATA et, quicumque voluerit in vobis primus esse, erit omnium servus;
2:10:45:MARC:1:1986:NOVA_VULGATA nam et Filius hominis non venit, ut ministraretur ei, sed ut ministraret et daret animam suam redemptionem pro multis ”.
2:10:46:MARC:1:1986:NOVA_VULGATA Et veniunt Ierichum. Et proficiscente eo de Iericho et discipulis eius et plurima multitudine, filius Timaei Bartimaeus caecus sedebat iuxta viam mendicans.
2:10:47:MARC:1:1986:NOVA_VULGATA Qui cum audisset quia Iesus Nazarenus est, coepit clamare et dicere: “ Fili David Iesu, miserere mei! ”.
2:10:48:MARC:1:1986:NOVA_VULGATA Et comminabantur ei multi, ut taceret; at ille multo magis clamabat: “ Fili David, miserere mei! ”.
2:10:49:MARC:1:1986:NOVA_VULGATA Et stans Iesus dixit: “ Vocate illum ”. Et vocant caecum dicentes ei: “ Animaequior esto. Surge, vocat te ”.
2:10:50:MARC:1:1986:NOVA_VULGATA Qui, proiecto vestimento suo, exsiliens venit ad Iesum.
2:10:51:MARC:1:1986:NOVA_VULGATA Et respondens ei Iesus dixit: “ Quid vis tibi faciam? ”. Caecus autem dixit ei: “ Rabboni, ut videam ”.
2:10:52:MARC:1:1986:NOVA_VULGATA Et Iesus ait illi: “ Vade; fides tua te salvum fecit ”. Et confestim vidit et sequebatur eum in via.
2:11:1:MARC:1:1986:NOVA_VULGATA Et cum appropinquarent Hierosolymae, Bethphage et Bethaniae ad montem Olivarum, mittit duos ex discipulis suis
2:11:2:MARC:1:1986:NOVA_VULGATA et ait illis: “ Ite in castellum, quod est contra vos, et statim introeuntes illud invenietis pullum ligatum, super quem nemo adhuc hominum sedit; solvite illum et adducite.
2:11:3:MARC:1:1986:NOVA_VULGATA Et si quis vobis dixerit: “Quid facitis hoc?”, dicite: “Domino necessarius est, et continuo illum remittit iterum huc” ”.
2:11:4:MARC:1:1986:NOVA_VULGATA Et abeuntes invenerunt pullum ligatum ante ianuam foris in bivio et solvunt eum.
2:11:5:MARC:1:1986:NOVA_VULGATA Et quidam de illic stantibus dicebant illis: “ Quid facitis solventes pullum? ”.
2:11:6:MARC:1:1986:NOVA_VULGATA Qui dixerunt eis, sicut dixerat Iesus; et dimiserunt eis.
2:11:7:MARC:1:1986:NOVA_VULGATA Et ducunt pullum ad Iesum et imponunt illi vestimenta sua; et sedit super eum.
2:11:8:MARC:1:1986:NOVA_VULGATA Et multi vestimenta sua straverunt in via, alii autem frondes, quas exciderant in agris.
2:11:9:MARC:1:1986:NOVA_VULGATA Et qui praeibant et qui sequebantur, clamabant: “ Hosanna! Benedictus, qui venit in nomine Domini!
2:11:10:MARC:1:1986:NOVA_VULGATA Benedictum, quod venit regnum patris nostri David! Hosanna in excelsis! ”.
2:11:11:MARC:1:1986:NOVA_VULGATA Et introivit Hierosolymam in templum; et circumspectis omnibus, cum iam vespera esset hora, exivit in Bethaniam cum Duodecim.
2:11:12:MARC:1:1986:NOVA_VULGATA Et altera die cum exirent a Bethania, esuriit.
2:11:13:MARC:1:1986:NOVA_VULGATA Cumque vidisset a longe ficum habentem folia, venit si quid forte inveniret in ea; et cum venisset ad eam, nihil invenit praeter folia: non enim erat tempus ficorum.
2:11:14:MARC:1:1986:NOVA_VULGATA Et respondens dixit ei: “ Iam non amplius in aeternum quisquam fructum ex te manducet ”. Et audiebant discipuli eius.
2:11:15:MARC:1:1986:NOVA_VULGATA Et veniunt Hierosolymam. Et cum introisset in templum, coepit eicere vendentes et ementes in templo et mensas nummulariorum et cathedras vendentium columbas evertit;
2:11:16:MARC:1:1986:NOVA_VULGATA et non sinebat, ut quisquam vas transferret per templum.
2:11:17:MARC:1:1986:NOVA_VULGATA Et docebat dicens eis: “ Non scriptum est: “Domus mea domus orationis vocabitur omnibus gentibus”? Vos autem fecistis eam speluncam latronum ”.
2:11:18:MARC:1:1986:NOVA_VULGATA Quo audito, principes sacerdotum et scribae quaerebant quomodo eum perderent; timebant enim eum, quoniam universa turba admirabatur super doctrina eius.
2:11:19:MARC:1:1986:NOVA_VULGATA Et cum vespera facta esset, egrediebantur de civitate.
2:11:20:MARC:1:1986:NOVA_VULGATA Et cum mane transirent, viderunt ficum aridam factam a radicibus.
2:11:21:MARC:1:1986:NOVA_VULGATA Et recordatus Petrus dicit ei: “ Rabbi, ecce ficus, cui maledixisti, aruit ”.
2:11:22:MARC:1:1986:NOVA_VULGATA Et respondens Iesus ait illis: “ Habete fidem Dei!
2:11:23:MARC:1:1986:NOVA_VULGATA Amen dico vobis: Quicumque dixerit huic monti: “Tollere et mittere in mare”, et non haesitaverit in corde suo, sed crediderit quia, quod dixerit, fiat, fiet ei.
2:11:24:MARC:1:1986:NOVA_VULGATA Propterea dico vobis: Omnia, quaecumque orantes petitis, credite quia iam accepistis, et erunt vobis.
2:11:25:MARC:1:1986:NOVA_VULGATA Et cum statis in oratione, dimittite, si quid habetis adversus aliquem, ut et Pater vester, qui in caelis est, dimittat vobis peccata vestra ”.
2:11:26:MARC:1:1986:NOVA_VULGATA 
2:11:27:MARC:1:1986:NOVA_VULGATA Et veniunt rursus Hierosolymam. Et cum ambularet in templo, accedunt ad eum summi sacerdotes et scribae et seniores
2:11:28:MARC:1:1986:NOVA_VULGATA et dicebant illi: “ In qua potestate haec facis? Vel quis tibi dedit hanc potestatem, ut ista facias? ”.
2:11:29:MARC:1:1986:NOVA_VULGATA Iesus autem ait illis: “ Interrogabo vos unum verbum, et respondete mihi; et dicam vobis, in qua potestate haec faciam:
2:11:30:MARC:1:1986:NOVA_VULGATA Baptismum Ioannis de caelo erat an ex hominibus? Respondete mihi ”.
2:11:31:MARC:1:1986:NOVA_VULGATA At illi cogitabant secum dicentes: “ Si dixerimus: “De caelo”, dicet: “Quare ergo non credidistis ei?”;
2:11:32:MARC:1:1986:NOVA_VULGATA si autem dixerimus: “Ex hominibus?” ”. Timebant populum: omnes enim habebant Ioannem quia vere propheta esset.
2:11:33:MARC:1:1986:NOVA_VULGATA Et respondentes dicunt Iesu: “ Nescimus ”. Et Iesus ait illis: “ Neque ego dico vobis in qua potestate haec faciam ”.
2:12:1:MARC:1:1986:NOVA_VULGATA Et coepit illis in parabolis loqui: “ Vineam pastinavit homo et circumdedit saepem et fodit lacum et aedificavit turrim et locavit eam agricolis et peregre profectus est.
2:12:2:MARC:1:1986:NOVA_VULGATA Et misit ad agricolas in tempore servum, ut ab agricolis acciperet de fructu vineae;
2:12:3:MARC:1:1986:NOVA_VULGATA qui apprehensum eum caeciderunt et dimiserunt vacuum.
2:12:4:MARC:1:1986:NOVA_VULGATA Et iterum misit ad illos alium servum; et illum in capite vulneraverunt et contumeliis affecerunt.
2:12:5:MARC:1:1986:NOVA_VULGATA Et alium misit, et illum occiderunt, et plures alios, quosdam caedentes, alios vero occidentes.
2:12:6:MARC:1:1986:NOVA_VULGATA Adhuc unum habebat, filium dilectum. Misit illum ad eos novissimum dicens: “Reverebuntur filium meum”.
2:12:7:MARC:1:1986:NOVA_VULGATA Coloni autem illi dixerunt ad invicem: “Hic est heres. Venite, occidamus eum, et nostra erit hereditas”.
2:12:8:MARC:1:1986:NOVA_VULGATA Et apprehendentes eum occiderunt et eiecerunt extra vineam.
2:12:9:MARC:1:1986:NOVA_VULGATA Quid ergo faciet dominus vineae? Veniet et perdet colonos et dabit vineam aliis.
2:12:10:MARC:1:1986:NOVA_VULGATA Nec Scripturam hanc legistis: “Lapidem quem reprobaverunt aedificantes, hic factus est in caput anguli;
2:12:11:MARC:1:1986:NOVA_VULGATA a Domino factum est istud et est mirabile in oculis nostris”? ”.
2:12:12:MARC:1:1986:NOVA_VULGATA Et quaerebant eum tenere et timuerunt turbam; cognoverunt enim quoniam ad eos parabolam hanc dixerit. Et relicto eo abierunt.
2:12:13:MARC:1:1986:NOVA_VULGATA Et mittunt ad eum quosdam ex pharisaeis et herodianis, ut eum caperent in verbo.
2:12:14:MARC:1:1986:NOVA_VULGATA Qui venientes dicunt ei: “ Magister, scimus quia verax es et non curas quemquam; nec enim vides in faciem hominum, sed in veritate viam Dei doces. Licet dare tributum Caesari an non? Dabimus an non dabimus? ”.
2:12:15:MARC:1:1986:NOVA_VULGATA Qui sciens versutiam eorum ait illis: “ Quid me tentatis? Afferte mihi denarium, ut videam ”.
2:12:16:MARC:1:1986:NOVA_VULGATA At illi attulerunt. Et ait illis: “ Cuius est imago haec et inscriptio? ”. Illi autem dixerunt ei: “ Caesaris ”.
2:12:17:MARC:1:1986:NOVA_VULGATA Iesus autem dixit illis: “ Quae sunt Caesaris, reddite Caesari et, quae sunt Dei, Deo ”. Et mirabantur super eo.
2:12:18:MARC:1:1986:NOVA_VULGATA Et veniunt ad eum sadducaei, qui dicunt resurrectionem non esse, et interrogabant eum dicentes:
2:12:19:MARC:1:1986:NOVA_VULGATA “ Magister, Moyses nobis scripsit, ut si cuius frater mortuus fuerit et reliquerit uxorem et filium non reliquerit, accipiat frater eius uxorem et resuscitet semen fratri suo.
2:12:20:MARC:1:1986:NOVA_VULGATA Septem fratres erant: et primus accepit uxorem et moriens non reliquit semen;
2:12:21:MARC:1:1986:NOVA_VULGATA et secundus accepit eam et mortuus est, non relicto semine; et tertius similiter;
2:12:22:MARC:1:1986:NOVA_VULGATA et septem non reliquerunt semen. Novissima omnium defuncta est et mulier.
2:12:23:MARC:1:1986:NOVA_VULGATA In resurrectione, cum resurrexerint, cuius de his erit uxor? Septem enim habuerunt eam uxorem ”.
2:12:24:MARC:1:1986:NOVA_VULGATA Ait illis Iesus: “ Non ideo erratis, quia non scitis Scripturas neque virtutem Dei?
2:12:25:MARC:1:1986:NOVA_VULGATA Cum enim a mortuis resurrexerint, neque nubent neque nubentur, sed sunt sicut angeli in caelis.
2:12:26:MARC:1:1986:NOVA_VULGATA De mortuis autem quod resurgant, non legistis in libro Moysis super rubum, quomodo dixerit illi Deus inquiens: “Ego sum Deus Abraham et Deus Isaac et Deus Iacob”?
2:12:27:MARC:1:1986:NOVA_VULGATA Non est Deus mortuorum sed vivorum! Multum erratis ”.
2:12:28:MARC:1:1986:NOVA_VULGATA Et accessit unus de scribis, qui audierat illos conquirentes, videns quoniam bene illis responderit, interrogavit eum: “ Quod est primum omnium mandatum? ”.
2:12:29:MARC:1:1986:NOVA_VULGATA Iesus respondit: “ Primum est: “Audi, Israel: Dominus Deus noster Dominus unus est,
2:12:30:MARC:1:1986:NOVA_VULGATA et diliges Dominum Deum tuum ex toto corde tuo et ex tota anima tua et ex tota mente tua et ex tota virtute tua”.
2:12:31:MARC:1:1986:NOVA_VULGATA Secundum est illud: “Diliges proximum tuum tamquam teipsum”. Maius horum aliud mandatum non est ”.
2:12:32:MARC:1:1986:NOVA_VULGATA Et ait illi scriba: “ Bene, Magister, in veritate dixisti: “Unus est, et non est alius praeter eum;
2:12:33:MARC:1:1986:NOVA_VULGATA et diligere eum ex toto corde et ex toto intellectu et ex tota fortitudine” et: “Diligere proximum tamquam seipsum” maius est omnibus holocautomatibus et sacrificiis ”.
2:12:34:MARC:1:1986:NOVA_VULGATA Et Iesus videns quod sapienter respondisset, dixit illi: “ Non es longe a regno Dei ”. Et nemo iam audebat eum interrogare.
2:12:35:MARC:1:1986:NOVA_VULGATA Et respondens Iesus dicebat docens in templo: “ Quomodo dicunt scribae Christum filium esse David?
2:12:36:MARC:1:1986:NOVA_VULGATA Ipse David dixit in Spiritu Sancto: “Dixit Dominus Domino meo: Sede a dextris meis, donec ponam inimicos tuos sub pedibus tuis”.
2:12:37:MARC:1:1986:NOVA_VULGATA Ipse David dicit eum Dominum, et unde est filius eius? ”. Et multa turba eum libenter audiebat.
2:12:38:MARC:1:1986:NOVA_VULGATA Et dicebat in doctrina sua: “ Cavete a scribis, qui volunt in stolis ambulare et salutari in foro
2:12:39:MARC:1:1986:NOVA_VULGATA et in primis cathedris sedere in synagogis et primos discubitus in cenis;
2:12:40:MARC:1:1986:NOVA_VULGATA qui devorant domos viduarum et ostentant prolixas orationes. Hi accipient amplius iudicium ”.
2:12:41:MARC:1:1986:NOVA_VULGATA Et sedens contra gazophylacium aspiciebat quomodo turba iactaret aes in gazophylacium; et multi divites iactabant multa.
2:12:42:MARC:1:1986:NOVA_VULGATA Et cum venisset una vidua pauper, misit duo minuta, quod est quadrans.
2:12:43:MARC:1:1986:NOVA_VULGATA Et convocans discipulos suos ait illis: “ Amen dico vobis: Vidua haec pauper plus omnibus misit, qui miserunt in gazophylacium:
2:12:44:MARC:1:1986:NOVA_VULGATA Omnes enim ex eo, quod abundabat illis, miserunt; haec vero de penuria sua omnia, quae habuit, misit, totum victum suum ”.
2:13:1:MARC:1:1986:NOVA_VULGATA Et cum egrederetur de templo, ait illi unus ex discipulis suis: “ Magister, aspice quales lapides et quales structurae ”.
2:13:2:MARC:1:1986:NOVA_VULGATA Et Iesus ait illi: “ Vides has magnas aedificationes? Hic non relinquetur lapis super lapidem, qui non destruatur ”.
2:13:3:MARC:1:1986:NOVA_VULGATA Et cum sederet in montem Olivarum contra templum, interrogabat eum separatim Petrus et Iacobus et Ioannes et Andreas:
2:13:4:MARC:1:1986:NOVA_VULGATA “ Dic nobis: Quando ista erunt, et quod signum erit, quando haec omnia incipient consummari? ”.
2:13:5:MARC:1:1986:NOVA_VULGATA Iesus autem coepit dicere illis: “ Videte, ne quis vos seducat.
2:13:6:MARC:1:1986:NOVA_VULGATA Multi venient in nomine meo dicentes: “Ego sum”, et multos seducent.
2:13:7:MARC:1:1986:NOVA_VULGATA Cum audieritis autem bella et opiniones bellorum, ne timueritis; oportet fieri sed nondum finis.
2:13:8:MARC:1:1986:NOVA_VULGATA Exsurget enim gens super gentem, et regnum super regnum, erunt terrae motus per loca, erunt fames; initium dolorum haec.
2:13:9:MARC:1:1986:NOVA_VULGATA Videte autem vosmetipsos. Tradent vos conciliis, et in synagogis vapulabitis et ante praesides et reges stabitis propter me in testimonium illis.
2:13:10:MARC:1:1986:NOVA_VULGATA Et in omnes gentes primum oportet praedicari evangelium.
2:13:11:MARC:1:1986:NOVA_VULGATA Et cum duxerint vos tradentes, nolite praecogitare quid loquamini, sed, quod datum vobis fuerit in illa hora, id loquimini: non enim estis vos loquentes sed Spiritus Sanctus.
2:13:12:MARC:1:1986:NOVA_VULGATA Et tradet frater fratrem in mortem, et pater filium; et consurgent filii in parentes et morte afficient eos;
2:13:13:MARC:1:1986:NOVA_VULGATA et eritis odio omnibus propter nomen meum. Qui autem sustinuerit in finem, hic salvus erit.
2:13:14:MARC:1:1986:NOVA_VULGATA Cum autem videritis abominationem desolationis stantem, ubi non debet, qui legit, intellegat: tunc, qui in Iudaea sunt, fugiant in montes;
2:13:15:MARC:1:1986:NOVA_VULGATA qui autem super tectum, ne descendat nec introeat, ut tollat quid de domo sua;
2:13:16:MARC:1:1986:NOVA_VULGATA et, qui in agro erit, non revertatur retro tollere vestimentum suum.
2:13:17:MARC:1:1986:NOVA_VULGATA Vae autem praegnantibus et nutrientibus in illis diebus!
2:13:18:MARC:1:1986:NOVA_VULGATA Orate vero, ut hieme non fiat:
2:13:19:MARC:1:1986:NOVA_VULGATA erunt enim dies illi tribulatio talis, qualis non fuit ab initio creaturae, quam condidit Deus, usque nunc, neque fiet.
2:13:20:MARC:1:1986:NOVA_VULGATA Et nisi breviasset Dominus dies, non fuisset salva omnis caro. Sed propter electos, quos elegit, breviavit dies.
2:13:21:MARC:1:1986:NOVA_VULGATA Et tunc, si quis vobis dixerit: “Ecce hic est Christus, ecce illic”, ne credideritis.
2:13:22:MARC:1:1986:NOVA_VULGATA Exsurgent enim pseudochristi et pseudoprophetae et dabunt signa et portenta ad seducendos, si potest fieri, electos.
2:13:23:MARC:1:1986:NOVA_VULGATA Vos autem videte; praedixi vobis omnia.
2:13:24:MARC:1:1986:NOVA_VULGATA Sed in illis diebus post tribulationem illam sol contenebrabitur, et luna non dabit splendorem suum,
2:13:25:MARC:1:1986:NOVA_VULGATA et erunt stellae de caelo decidentes, et virtutes, quae sunt in caelis, movebuntur.
2:13:26:MARC:1:1986:NOVA_VULGATA Et tunc videbunt Filium hominis venientem in nubibus cum virtute multa et gloria.
2:13:27:MARC:1:1986:NOVA_VULGATA Et tunc mittet angelos et congregabit electos suos a quattuor ventis, a summo terrae usque ad summum caeli.
2:13:28:MARC:1:1986:NOVA_VULGATA A ficu autem discite parabolam: cum iam ramus eius tener fuerit et germinaverit folia, cognoscitis quia in proximo sit aestas.
2:13:29:MARC:1:1986:NOVA_VULGATA Sic et vos, cum videritis haec fieri, scitote quod in proximo sit in ostiis.
2:13:30:MARC:1:1986:NOVA_VULGATA Amen dico vobis: Non transiet generatio haec, donec omnia ista fiant.
2:13:31:MARC:1:1986:NOVA_VULGATA Caelum et terra transibunt, verba autem mea non transibunt.
2:13:32:MARC:1:1986:NOVA_VULGATA De die autem illo vel hora nemo scit, neque angeli in caelo neque Filius, nisi Pater.
2:13:33:MARC:1:1986:NOVA_VULGATA Videte, vigilate; nescitis enim, quando tempus sit.
2:13:34:MARC:1:1986:NOVA_VULGATA Sicut homo, qui peregre profectus reliquit domum suam et dedit servis suis potestatem, unicuique opus suum, ianitori quoque praecepit, ut vigilaret.
2:13:35:MARC:1:1986:NOVA_VULGATA Vigilate ergo; nescitis enim quando dominus domus veniat, sero an media nocte an galli cantu an mane;
2:13:36:MARC:1:1986:NOVA_VULGATA ne, cum venerit repente, inveniat vos dormientes.
2:13:37:MARC:1:1986:NOVA_VULGATA Quod autem vobis dico, omnibus dico: Vigilate! ”.
2:14:1:MARC:1:1986:NOVA_VULGATA Erat autem Pascha et Azyma post biduum. Et quaerebant summi sacerdotes et scribae, quomodo eum dolo tenerent et occiderent;
2:14:2:MARC:1:1986:NOVA_VULGATA dicebant enim: “ Non in die festo, ne forte tumultus fieret populi ”.
2:14:3:MARC:1:1986:NOVA_VULGATA Et cum esset Bethaniae in domo Simonis leprosi et recumberet, venit mulier habens alabastrum unguenti nardi puri pretiosi; fracto alabastro, effudit super caput eius.
2:14:4:MARC:1:1986:NOVA_VULGATA Erant autem quidam indigne ferentes intra semetipsos: “ Ut quid perditio ista unguenti facta est?
2:14:5:MARC:1:1986:NOVA_VULGATA Poterat enim unguentum istud veniri plus quam trecentis denariis et dari pauperibus ”. Et fremebant in eam.
2:14:6:MARC:1:1986:NOVA_VULGATA Iesus autem dixit: “ Sinite eam; quid illi molesti estis? Bonum opus operata est in me.
2:14:7:MARC:1:1986:NOVA_VULGATA Semper enim pauperes habetis vobiscum et, cum volueritis, potestis illis bene facere; me autem non semper habetis.
2:14:8:MARC:1:1986:NOVA_VULGATA Quod habuit, operata est: praevenit ungere corpus meum in sepulturam.
2:14:9:MARC:1:1986:NOVA_VULGATA Amen autem dico vobis: Ubicumque praedicatum fuerit evangelium in universum mundum, et, quod fecit haec, narrabitur in memoriam eius ”.
2:14:10:MARC:1:1986:NOVA_VULGATA Et Iudas Iscarioth, unus de Duodecim, abiit ad summos sacerdotes, ut proderet eum illis.
2:14:11:MARC:1:1986:NOVA_VULGATA Qui audientes gavisi sunt et promiserunt ei pecuniam se daturos. Et quaerebat quomodo illum opportune traderet.
2:14:12:MARC:1:1986:NOVA_VULGATA Et primo die Azymorum, quando Pascha immolabant, dicunt ei discipuli eius: “ Quo vis eamus et paremus, ut manduces Pascha? ”.
2:14:13:MARC:1:1986:NOVA_VULGATA Et mittit duos ex discipulis suis et dicit eis: “ Ite in civitatem, et occurret vobis homo lagoenam aquae baiulans; sequimini eum
2:14:14:MARC:1:1986:NOVA_VULGATA et, quocumque introierit, dicite domino domus: “Magister dicit: Ubi est refectio mea, ubi Pascha cum discipulis meis manducem?”.
2:14:15:MARC:1:1986:NOVA_VULGATA Et ipse vobis demonstrabit cenaculum grande stratum paratum; et illic parate nobis ”.
2:14:16:MARC:1:1986:NOVA_VULGATA Et abierunt discipuli et venerunt in civitatem et invenerunt, sicut dixerat illis, et paraverunt Pascha.
2:14:17:MARC:1:1986:NOVA_VULGATA Et vespere facto, venit cum Duodecim.
2:14:18:MARC:1:1986:NOVA_VULGATA Et discumbentibus eis et manducantibus, ait Iesus: “ Amen dico vobis: Unus ex vobis me tradet, qui manducat mecum ”.
2:14:19:MARC:1:1986:NOVA_VULGATA Coeperunt contristari et dicere ei singillatim: “ Numquid ego? ”.
2:14:20:MARC:1:1986:NOVA_VULGATA Qui ait illis: “ Unus ex Duodecim, qui intingit mecum in catino.
2:14:21:MARC:1:1986:NOVA_VULGATA Nam Filius quidem hominis vadit, sicut scriptum est de eo. Vae autem homini illi, per quem Filius hominis traditur! Bonum est ei, si non esset natus homo ille ”.
2:14:22:MARC:1:1986:NOVA_VULGATA Et manducantibus illis, accepit panem et benedicens fregit et dedit eis et ait: “ Sumite: hoc est corpus meum ”.
2:14:23:MARC:1:1986:NOVA_VULGATA Et accepto calice, gratias agens dedit eis; et biberunt ex illo omnes.
2:14:24:MARC:1:1986:NOVA_VULGATA Et ait illis: “ Hic est sanguis meus novi testamenti, qui pro multis effunditur.
2:14:25:MARC:1:1986:NOVA_VULGATA Amen dico vobis: Iam non bibam de genimine vitis usque in diem illum, cum illud bibam novum in regno Dei ”.
2:14:26:MARC:1:1986:NOVA_VULGATA Et hymno dicto, exierunt in montem Olivarum.
2:14:27:MARC:1:1986:NOVA_VULGATA Et ait eis Iesus: “ Omnes scandalizabimini, quia scriptum est: “Percutiam pastorem, et dispergentur oves”.
2:14:28:MARC:1:1986:NOVA_VULGATA Sed posteaquam resurrexero, praecedam vos in Galilaeam ”.
2:14:29:MARC:1:1986:NOVA_VULGATA Petrus autem ait ei: “ Et si omnes scandalizati fuerint, sed non ego ”.
2:14:30:MARC:1:1986:NOVA_VULGATA Et ait illi Iesus: “ Amen dico tibi: Tu hodie, in nocte hac, priusquam bis gallus vocem dederit, ter me es negaturus ”.
2:14:31:MARC:1:1986:NOVA_VULGATA At ille amplius loquebatur: “ Et si oportuerit me commori tibi, non te negabo ”. Similiter autem et omnes dicebant.
2:14:32:MARC:1:1986:NOVA_VULGATA Et veniunt in praedium, cui nomen Gethsemani; et ait discipulis suis: “ Sedete hic, donec orem ”.
2:14:33:MARC:1:1986:NOVA_VULGATA Et assumit Petrum et Iacobum et Ioannem secum et coepit pavere et taedere;
2:14:34:MARC:1:1986:NOVA_VULGATA et ait illis: “ Tristis est anima mea usque ad mortem; sustinete hic et vigilate ”.
2:14:35:MARC:1:1986:NOVA_VULGATA Et cum processisset paululum, procidebat super terram et orabat, ut, si fieri posset, transiret ab eo hora;
2:14:36:MARC:1:1986:NOVA_VULGATA et dicebat: “ Abba, Pater! Omnia tibi possibilia sunt. Transfer calicem hunc a me; sed non quod ego volo, sed quod tu ”.
2:14:37:MARC:1:1986:NOVA_VULGATA Et venit et invenit eos dormientes; et ait Petro: “ Simon, dormis? Non potuisti una hora vigilare?
2:14:38:MARC:1:1986:NOVA_VULGATA Vigilate et orate, ut non intretis in tentationem; spiritus quidem promptus, caro vero infirma ”.
2:14:39:MARC:1:1986:NOVA_VULGATA Et iterum abiens oravit, eundem sermonem dicens.
2:14:40:MARC:1:1986:NOVA_VULGATA Et veniens denuo invenit eos dormientes; erant enim oculi illorum ingravati, et ignorabant quid responderent ei.
2:14:41:MARC:1:1986:NOVA_VULGATA Et venit tertio et ait illis: “ Dormite iam et requiescite? Sufficit, venit hora: ecce traditur Filius hominis in manus peccatorum.
2:14:42:MARC:1:1986:NOVA_VULGATA Surgite, eamus; ecce, qui me tradit, prope est ”.
2:14:43:MARC:1:1986:NOVA_VULGATA Et confestim, adhuc eo loquente, venit Iudas unus ex Duodecim, et cum illo turba cum gladiis et lignis a summis sacerdotibus et scribis et senioribus.
2:14:44:MARC:1:1986:NOVA_VULGATA Dederat autem traditor eius signum eis dicens: “ Quemcumque osculatus fuero, ipse est; tenete eum et ducite caute ”.
2:14:45:MARC:1:1986:NOVA_VULGATA Et cum venisset, statim accedens ad eum ait: “ Rabbi ”; et osculatus est eum.
2:14:46:MARC:1:1986:NOVA_VULGATA At illi manus iniecerunt in eum et tenuerunt eum.
2:14:47:MARC:1:1986:NOVA_VULGATA Unus autem quidam de circumstantibus educens gladium percussit servum summi sacerdotis et amputavit illi auriculam.
2:14:48:MARC:1:1986:NOVA_VULGATA Et respondens Iesus ait illis: “ Tamquam ad latronem existis cum gladiis et lignis comprehendere me?
2:14:49:MARC:1:1986:NOVA_VULGATA Cotidie eram apud vos in templo docens, et non me tenuistis; sed adimpleantur Scripturae ”.
2:14:50:MARC:1:1986:NOVA_VULGATA Et relinquentes eum omnes fugerunt.
2:14:51:MARC:1:1986:NOVA_VULGATA Et adulescens quidam sequebatur eum amictus sindone super nudo, et tenent eum;
2:14:52:MARC:1:1986:NOVA_VULGATA at ille, reiecta sindone, nudus profugit.
2:14:53:MARC:1:1986:NOVA_VULGATA Et adduxerunt Iesum ad summum sacerdotem; et conveniunt omnes summi sacerdotes et seniores et scribae.
2:14:54:MARC:1:1986:NOVA_VULGATA Et Petrus a longe secutus est eum usque intro in atrium summi sacerdotis et sedebat cum ministris et calefaciebat se ad ignem.
2:14:55:MARC:1:1986:NOVA_VULGATA Summi vero sacerdotes et omne concilium quaerebant adversus Iesum testimonium, ut eum morte afficerent, nec inveniebant.
2:14:56:MARC:1:1986:NOVA_VULGATA Multi enim testimonium falsum dicebant adversus eum, et convenientia testimonia non erant.
2:14:57:MARC:1:1986:NOVA_VULGATA Et quidam surgentes falsum testimonium ferebant adversus eum dicentes:
2:14:58:MARC:1:1986:NOVA_VULGATA “ Nos audivimus eum dicentem: “Ego dissolvam templum hoc manu factum et intra triduum aliud non manu factum aedificabo” ”.
2:14:59:MARC:1:1986:NOVA_VULGATA Et ne ita quidem conveniens erat testimonium illorum.
2:14:60:MARC:1:1986:NOVA_VULGATA Et exsurgens summus sacerdos in medium interrogavit Iesum dicens: “ Non respondes quidquam ad ea, quae isti testantur adversum te? ”.
2:14:61:MARC:1:1986:NOVA_VULGATA Ille autem tacebat et nihil respondit. Rursum summus sacerdos interrogabat eum et dicit ei: “ Tu es Christus filius Benedicti? ”.
2:14:62:MARC:1:1986:NOVA_VULGATA Iesus autem dixit: “ Ego sum, et videbitis Filium hominis a dextris sedentem Virtutis et venientem cum nubibus caeli ”.
2:14:63:MARC:1:1986:NOVA_VULGATA Summus autem sacerdos scindens vestimenta sua ait: “ Quid adhuc necessarii sunt nobis testes?
2:14:64:MARC:1:1986:NOVA_VULGATA Audistis blasphemiam. Quid vobis videtur? ”. Qui omnes condemnaverunt eum esse reum mortis.
2:14:65:MARC:1:1986:NOVA_VULGATA Et coeperunt quidam conspuere eum et velare faciem eius et colaphis eum caedere et dicere ei: “ Prophetiza ”; et ministri alapis eum caedebant.
2:14:66:MARC:1:1986:NOVA_VULGATA Et cum esset Petrus in atrio deorsum, venit una ex ancillis summi sacerdotis
2:14:67:MARC:1:1986:NOVA_VULGATA et, cum vidisset Petrum calefacientem se, aspiciens illum ait: “ Et tu cum hoc Nazareno, Iesu, eras! ”.
2:14:68:MARC:1:1986:NOVA_VULGATA At ille negavit dicens: “ Neque scio neque novi quid tu dicas! ”. Et exiit foras ante atrium, et gallus cantavit.
2:14:69:MARC:1:1986:NOVA_VULGATA Et ancilla, cum vidisset illum, rursus coepit dicere circumstantibus: “ Hic ex illis est! ”.
2:14:70:MARC:1:1986:NOVA_VULGATA At ille iterum negabat. Et post pusillum rursus, qui astabant, dicebant Petro: “ Vere ex illis es, nam et Galilaeus es ”.
2:14:71:MARC:1:1986:NOVA_VULGATA Ille autem coepit anathematizare et iurare: “ Nescio hominem istum, quem dicitis! ”.
2:14:72:MARC:1:1986:NOVA_VULGATA Et statim iterum gallus cantavit; et recordatus est Petrus verbi, sicut dixerat ei Iesus: “ Priusquam gallus cantet bis, ter me negabis ”. Et coepit flere.
2:15:1:MARC:1:1986:NOVA_VULGATA Et confestim mane consilium facientes summi sacerdotes cum senioribus et scribis, id est universum concilium, vincientes Iesum duxerunt et tradiderunt Pilato.
2:15:2:MARC:1:1986:NOVA_VULGATA Et interrogavit eum Pilatus: “ Tu es rex Iudaeorum? ”. At ille respondens ait illi: “ Tu dicis ”.
2:15:3:MARC:1:1986:NOVA_VULGATA Et accusabant eum summi sacerdotes in multis.
2:15:4:MARC:1:1986:NOVA_VULGATA Pilatus autem rursum interrogabat eum dicens: “ Non respondes quidquam? Vide in quantis te accusant ”.
2:15:5:MARC:1:1986:NOVA_VULGATA Iesus autem amplius nihil respondit, ita ut miraretur Pilatus.
2:15:6:MARC:1:1986:NOVA_VULGATA Per diem autem festum dimittere solebat illis unum ex vinctis, quem peterent.
2:15:7:MARC:1:1986:NOVA_VULGATA Erat autem qui dicebatur Barabbas, vinctus cum seditiosis, qui in seditione fecerant homicidium.
2:15:8:MARC:1:1986:NOVA_VULGATA Et cum ascendisset turba, coepit rogare, sicut faciebat illis.
2:15:9:MARC:1:1986:NOVA_VULGATA Pilatus autem respondit eis et dixit: “ Vultis dimittam vobis regem Iudaeorum? ”.
2:15:10:MARC:1:1986:NOVA_VULGATA Sciebat enim quod per invidiam tradidissent eum summi sacerdotes.
2:15:11:MARC:1:1986:NOVA_VULGATA Pontifices autem concitaverunt turbam, ut magis Barabbam dimitteret eis.
2:15:12:MARC:1:1986:NOVA_VULGATA Pilatus autem iterum respondens aiebat illis: “ Quid ergo vultis faciam regi Iudaeorum? ”.
2:15:13:MARC:1:1986:NOVA_VULGATA At illi iterum clamaverunt: “ Crucifige eum! ”.
2:15:14:MARC:1:1986:NOVA_VULGATA Pilatus vero dicebat eis: “ Quid enim mali fecit? ”. At illi magis clamaverunt: “ Crucifige eum! ”.
2:15:15:MARC:1:1986:NOVA_VULGATA Pilatus autem, volens populo satisfacere, dimisit illis Barabbam et tradidit Iesum flagellis caesum, ut crucifigeretur.
2:15:16:MARC:1:1986:NOVA_VULGATA Milites autem duxerunt eum intro in atrium, quod est praetorium, et convocant totam cohortem.
2:15:17:MARC:1:1986:NOVA_VULGATA Et induunt eum purpuram et imponunt ei plectentes spineam coronam;
2:15:18:MARC:1:1986:NOVA_VULGATA et coeperunt salutare eum: “ Ave, rex Iudaeorum! ”,
2:15:19:MARC:1:1986:NOVA_VULGATA et percutiebant caput eius arundine et conspuebant eum et ponentes genua adorabant eum.
2:15:20:MARC:1:1986:NOVA_VULGATA Et postquam illuserunt ei, exuerunt illum purpuram et induerunt eum vestimentis suis. Et educunt illum, ut crucifigerent eum.
2:15:21:MARC:1:1986:NOVA_VULGATA Et angariant praetereuntem quempiam Simonem Cyrenaeum venientem de villa, patrem Alexandri et Rufi, ut tolleret crucem eius.
2:15:22:MARC:1:1986:NOVA_VULGATA Et perducunt illum in Golgotha locum, quod est interpretatum Calvariae locus.
2:15:23:MARC:1:1986:NOVA_VULGATA Et dabant ei myrrhatum vinum; ille autem non accepit.
2:15:24:MARC:1:1986:NOVA_VULGATA Et crucifigunt eum et dividunt vestimenta eius, mittentes sortem super eis, quis quid tolleret.
2:15:25:MARC:1:1986:NOVA_VULGATA Erat autem hora tertia, et crucifixerunt eum.
2:15:26:MARC:1:1986:NOVA_VULGATA Et erat titulus causae eius inscriptus: “ Rex Iudaeorum ”.
2:15:27:MARC:1:1986:NOVA_VULGATA Et cum eo crucifigunt duos latrones, unum a dextris et alium a sinistris eius.
2:15:28:MARC:1:1986:NOVA_VULGATA 
2:15:29:MARC:1:1986:NOVA_VULGATA Et praetereuntes blasphemabant eum moventes capita sua et dicentes: “ Vah, qui destruit templum et in tribus diebus aedificat;
2:15:30:MARC:1:1986:NOVA_VULGATA salvum fac temetipsum descendens de cruce! ”.
2:15:31:MARC:1:1986:NOVA_VULGATA Similiter et summi sacerdotes ludentes ad alterutrum cum scribis dicebant: “ Alios salvos fecit, seipsum non potest salvum facere.
2:15:32:MARC:1:1986:NOVA_VULGATA Christus rex Israel descendat nunc de cruce, ut videamus et credamus ”. Etiam qui cum eo crucifixi erant, conviciabantur ei.
2:15:33:MARC:1:1986:NOVA_VULGATA Et, facta hora sexta, tenebrae factae sunt per totam terram usque in horam nonam.
2:15:34:MARC:1:1986:NOVA_VULGATA Et hora nona exclamavit Iesus voce magna: “ Heloi, Heloi, lema sabacthani? ”, quod est interpretatum: “ Deus meus, Deus meus, ut quid dereliquisti me? ”.
2:15:35:MARC:1:1986:NOVA_VULGATA Et quidam de circumstantibus audientes dicebant: “ Ecce, Eliam vocat ”.
2:15:36:MARC:1:1986:NOVA_VULGATA Currens autem unus et implens spongiam aceto circumponensque calamo potum dabat ei dicens: “ Sinite, videamus, si veniat Elias ad deponendum eum ”.
2:15:37:MARC:1:1986:NOVA_VULGATA Iesus autem, emissa voce magna, exspiravit.
2:15:38:MARC:1:1986:NOVA_VULGATA Et velum templi scissum est in duo a sursum usque deorsum.
2:15:39:MARC:1:1986:NOVA_VULGATA Videns autem centurio, qui ex adverso stabat, quia sic clamans exspirasset, ait: “ Vere homo hic Filius Dei erat ”.
2:15:40:MARC:1:1986:NOVA_VULGATA Erant autem et mulieres de longe aspicientes, inter quas et Maria Magdalene et Maria Iacobi minoris et Iosetis mater et Salome,
2:15:41:MARC:1:1986:NOVA_VULGATA quae, cum esset in Galilaea, sequebantur eum et ministrabant ei, et aliae multae, quae simul cum eo ascenderant Hierosolymam.
2:15:42:MARC:1:1986:NOVA_VULGATA Et cum iam sero esset factum, quia erat Parasceve, quod est ante sabbatum,
2:15:43:MARC:1:1986:NOVA_VULGATA venit Ioseph ab Arimathaea nobilis decurio, qui et ipse erat exspectans regnum Dei, et audacter introivit ad Pilatum et petiit corpus Iesu.
2:15:44:MARC:1:1986:NOVA_VULGATA Pilatus autem miratus est si iam obisset, et, accersito centurione, interrogavit eum si iam mortuus esset,
2:15:45:MARC:1:1986:NOVA_VULGATA et, cum cognovisset a centurione, donavit corpus Ioseph.
2:15:46:MARC:1:1986:NOVA_VULGATA Is autem mercatus sindonem et deponens eum involvit sindone et posuit eum in monumento, quod erat excisum de petra, et advolvit lapidem ad ostium monumenti.
2:15:47:MARC:1:1986:NOVA_VULGATA Maria autem Magdalene et Maria Iosetis aspiciebant, ubi positus esset.
2:16:1:MARC:1:1986:NOVA_VULGATA Et cum transisset sabbatum, Maria Magdalene et Maria Iacobi et Salome emerunt aromata, ut venientes ungerent eum.
2:16:2:MARC:1:1986:NOVA_VULGATA Et valde mane, prima sabbatorum, veniunt ad monumentum, orto iam sole.
2:16:3:MARC:1:1986:NOVA_VULGATA Et dicebant ad invicem: “ Quis revolvet nobis lapidem ab ostio monumenti? ”.
2:16:4:MARC:1:1986:NOVA_VULGATA Et respicientes vident revolutum lapidem; erat quippe magnus valde.
2:16:5:MARC:1:1986:NOVA_VULGATA Et introeuntes in monumentum viderunt iuvenem sedentem in dextris, coopertum stola candida, et obstupuerunt.
2:16:6:MARC:1:1986:NOVA_VULGATA Qui dicit illis: “ Nolite expavescere! Iesum quaeritis Nazarenum crucifixum. Surrexit, non est hic; ecce locus, ubi posuerunt eum.
2:16:7:MARC:1:1986:NOVA_VULGATA Sed ite, dicite discipulis eius et Petro: “Praecedit vos in Galilaeam. Ibi eum videbitis, sicut dixit vobis” ”.
2:16:8:MARC:1:1986:NOVA_VULGATA Et exeuntes fugerunt de monumento; invaserat enim eas tremor et pavor, et nemini quidquam dixerunt, timebant enim.
2:16:9:MARC:1:1986:NOVA_VULGATA Surgens autem mane, prima sabbati, apparuit primo Mariae Magdalenae, de qua eiecerat septem daemonia.
2:16:10:MARC:1:1986:NOVA_VULGATA Illa vadens nuntiavit his, qui cum eo fuerant, lugentibus et flentibus;
2:16:11:MARC:1:1986:NOVA_VULGATA et illi audientes quia viveret et visus esset ab ea, non crediderunt.
2:16:12:MARC:1:1986:NOVA_VULGATA Post haec autem duobus ex eis ambulantibus ostensus est in alia effigie euntibus in villam;
2:16:13:MARC:1:1986:NOVA_VULGATA et illi euntes nuntiaverunt ceteris, nec illis crediderunt.
2:16:14:MARC:1:1986:NOVA_VULGATA Novissime recumbentibus illis Undecim apparuit, et exprobravit incredulitatem illorum et duritiam cordis, quia his, qui viderant eum resuscitatum, non crediderant.
2:16:15:MARC:1:1986:NOVA_VULGATA Et dixit eis: “ Euntes in mundum universum praedicate evangelium omni creaturae.
2:16:16:MARC:1:1986:NOVA_VULGATA Qui crediderit et baptizatus fuerit, salvus erit; qui vero non crediderit, condemnabitur.
2:16:17:MARC:1:1986:NOVA_VULGATA Signa autem eos, qui crediderint, haec sequentur: in nomine meo daemonia eicient, linguis loquentur novis,
2:16:18:MARC:1:1986:NOVA_VULGATA serpentes tollent, et, si mortiferum quid biberint, non eos nocebit, super aegrotos manus imponent, et bene habebunt ”.
2:16:19:MARC:1:1986:NOVA_VULGATA Et Dominus quidem Iesus, postquam locutus est eis, assumptus est in caelum et sedit a dextris Dei.
2:16:20:MARC:1:1986:NOVA_VULGATA Illi autem profecti praedicaverunt ubique, Domino cooperante et sermonem confirmante, sequentibus signis.
3:1:1:LUC:1:1986:NOVA_VULGATA Quoniam quidem multi conati sunt ordinare narrationem, quae in nobis completae sunt, rerum,
3:1:2:LUC:1:1986:NOVA_VULGATA sicut tradiderunt nobis, qui ab initio ipsi viderunt et ministri fuerunt verbi,
3:1:3:LUC:1:1986:NOVA_VULGATA visum est et mihi, adsecuto a principio omnia, diligenter ex ordine tibi scribere, optime Theophile,
3:1:4:LUC:1:1986:NOVA_VULGATA ut cognoscas eorum verborum, de quibus eruditus es, firmitatem.
3:1:5:LUC:1:1986:NOVA_VULGATA Fuit in diebus Herodis regis Iudaeae sacerdos quidam nomine Zacharias de vice Abiae, et uxor illi de filiabus Aaron, et nomen eius Elisabeth.
3:1:6:LUC:1:1986:NOVA_VULGATA Erant autem iusti ambo ante Deum, incedentes in omnibus mandatis et iustificationibus Domini, irreprehensibiles.
3:1:7:LUC:1:1986:NOVA_VULGATA Et non erat illis filius, eo quod esset Elisabeth sterilis, et ambo processissent in diebus suis.
3:1:8:LUC:1:1986:NOVA_VULGATA Factum est autem, cum sacerdotio fungeretur in ordine vicis suae ante Deum,
3:1:9:LUC:1:1986:NOVA_VULGATA secundum consuetudinem sacerdotii sorte exiit, ut incensum poneret ingressus in templum Domini;
3:1:10:LUC:1:1986:NOVA_VULGATA et omnis multitudo erat populi orans foris hora incensi.
3:1:11:LUC:1:1986:NOVA_VULGATA Apparuit autem illi angelus Domini stans a dextris altaris incensi;
3:1:12:LUC:1:1986:NOVA_VULGATA et Zacharias turbatus est videns, et timor irruit super eum.
3:1:13:LUC:1:1986:NOVA_VULGATA Ait autem ad illum angelus: “ Ne timeas, Zacharia, quoniam exaudita est deprecatio tua, et uxor tua Elisabeth pariet tibi filium, et vocabis nomen eius Ioannem.
3:1:14:LUC:1:1986:NOVA_VULGATA Et erit gaudium tibi et exsultatio, et multi in nativitate eius gaudebunt:
3:1:15:LUC:1:1986:NOVA_VULGATA erit enim magnus coram Domino et vinum et siceram non bibet et Spiritu Sancto replebitur adhuc ex utero matris suae
3:1:16:LUC:1:1986:NOVA_VULGATA et multos filiorum Israel convertet ad Dominum Deum ipsorum.
3:1:17:LUC:1:1986:NOVA_VULGATA Et ipse praecedet ante illum in spiritu et virtute Eliae, ut convertat corda patrum in filios et incredibiles ad prudentiam iustorum, parare Domino plebem perfectam ”.
3:1:18:LUC:1:1986:NOVA_VULGATA Et dixit Zacharias ad angelum: “ Unde hoc sciam? Ego enim sum senex, et uxor mea processit in diebus suis ”.
3:1:19:LUC:1:1986:NOVA_VULGATA Et respondens angelus dixit ei: “ Ego sum Gabriel, qui adsto ante Deum, et missus sum loqui ad te et haec tibi evangelizare.
3:1:20:LUC:1:1986:NOVA_VULGATA Et ecce: eris tacens et non poteris loqui usque in diem, quo haec fiant, pro eo quod non credidisti verbis meis, quae implebuntur in tempore suo ”.
3:1:21:LUC:1:1986:NOVA_VULGATA Et erat plebs exspectans Zachariam, et mirabantur quod tardaret ipse in templo.
3:1:22:LUC:1:1986:NOVA_VULGATA Egressus autem non poterat loqui ad illos, et cognoverunt quod visionem vidisset in templo; et ipse erat innuens illis et permansit mutus.
3:1:23:LUC:1:1986:NOVA_VULGATA Et factum est, ut impleti sunt dies officii eius, abiit in domum suam.
3:1:24:LUC:1:1986:NOVA_VULGATA Post hos autem dies concepit Elisabeth uxor eius et occultabat se mensibus quinque dicens:
3:1:25:LUC:1:1986:NOVA_VULGATA “ Sic mihi fecit Dominus in diebus, quibus respexit auferre opprobrium meum inter homines ”.
3:1:26:LUC:1:1986:NOVA_VULGATA In mense autem sexto missus est angelus Gabriel a Deo in civitatem Galilaeae, cui nomen Nazareth,
3:1:27:LUC:1:1986:NOVA_VULGATA ad virginem desponsatam viro, cui nomen erat Ioseph de domo David, et nomen virginis Maria.
3:1:28:LUC:1:1986:NOVA_VULGATA Et ingressus ad eam dixit: “ Ave, gratia plena, Dominus tecum ”.
3:1:29:LUC:1:1986:NOVA_VULGATA Ipsa autem turbata est in sermone eius et cogitabat qualis esset ista salutatio.
3:1:30:LUC:1:1986:NOVA_VULGATA Et ait angelus ei: “ Ne timeas, Maria; invenisti enim gratiam apud Deum.
3:1:31:LUC:1:1986:NOVA_VULGATA Et ecce concipies in utero et paries filium et vocabis nomen eius Iesum.
3:1:32:LUC:1:1986:NOVA_VULGATA Hic erit magnus et Filius Altissimi vocabitur, et dabit illi Dominus Deus sedem David patris eius,
3:1:33:LUC:1:1986:NOVA_VULGATA et regnabit super domum Iacob in aeternum, et regni eius non erit finis ”.
3:1:34:LUC:1:1986:NOVA_VULGATA Dixit autem Maria ad angelum: “ Quomodo fiet istud, quoniam virum non cognosco? ”.
3:1:35:LUC:1:1986:NOVA_VULGATA Et respondens angelus dixit ei: “ Spiritus Sanctus superveniet in te, et virtus Altissimi obumbrabit tibi: ideoque et quod nascetur sanctum, vocabitur Filius Dei.
3:1:36:LUC:1:1986:NOVA_VULGATA Et ecce Elisabeth cognata tua et ipsa concepit filium in senecta sua, et hic mensis est sextus illi, quae vocatur sterilis,
3:1:37:LUC:1:1986:NOVA_VULGATA quia non erit impossibile apud Deum omne verbum ”.
3:1:38:LUC:1:1986:NOVA_VULGATA Dixit autem Maria: “ Ecce ancilla Domini; fiat mihi secundum verbum tuum ”. Et discessit ab illa angelus.
3:1:39:LUC:1:1986:NOVA_VULGATA Exsurgens autem Maria in diebus illis abiit in montana cum festinatione in civitatem Iudae
3:1:40:LUC:1:1986:NOVA_VULGATA et intravit in domum Zachariae et salutavit Elisabeth.
3:1:41:LUC:1:1986:NOVA_VULGATA Et factum est, ut audivit salutationem Mariae Elisabeth, exsultavit infans in utero eius, et repleta est Spiritu Sancto Elisabeth
3:1:42:LUC:1:1986:NOVA_VULGATA et exclamavit voce magna et dixit: “ Benedicta tu inter mulieres, et benedictus fructus ventris tui.
3:1:43:LUC:1:1986:NOVA_VULGATA Et unde hoc mihi, ut veniat mater Domini mei ad me?
3:1:44:LUC:1:1986:NOVA_VULGATA Ecce enim ut facta est vox salutationis tuae in auribus meis, exsultavit in gaudio infans in utero meo.
3:1:45:LUC:1:1986:NOVA_VULGATA Et beata, quae credidit, quoniam perficientur ea, quae dicta sunt ei a Domino ”.
3:1:46:LUC:1:1986:NOVA_VULGATA Et ait Maria: “ Magnificat anima mea Dominum,
3:1:47:LUC:1:1986:NOVA_VULGATA et exsultavit spiritus meus in Deo salvatore meo,
3:1:48:LUC:1:1986:NOVA_VULGATA quia respexit humilitatem ancillae suae. Ecce enim ex hoc beatam me dicent omnes generationes,
3:1:49:LUC:1:1986:NOVA_VULGATA quia fecit mihi magna, qui potens est, et sanctum nomen eius,
3:1:50:LUC:1:1986:NOVA_VULGATA et misericordia eius in progenies et progenies timentibus eum.
3:1:51:LUC:1:1986:NOVA_VULGATA Fecit potentiam in brachio suo, dispersit superbos mente cordis sui;
3:1:52:LUC:1:1986:NOVA_VULGATA deposuit potentes de sede et exaltavit humiles;
3:1:53:LUC:1:1986:NOVA_VULGATA esurientes implevit bonis et divites dimisit inanes.
3:1:54:LUC:1:1986:NOVA_VULGATA Suscepit Israel puerum suum, recordatus misericordiae,
3:1:55:LUC:1:1986:NOVA_VULGATA sicut locutus est ad patres nostros, Abraham et semini eius in saecula ”.
3:1:56:LUC:1:1986:NOVA_VULGATA Mansit autem Maria cum illa quasi mensibus tribus et reversa est in domum suam.
3:1:57:LUC:1:1986:NOVA_VULGATA Elisabeth autem impletum est tempus pariendi, et peperit filium.
3:1:58:LUC:1:1986:NOVA_VULGATA Et audierunt vicini et cognati eius quia magnificavit Dominus misericordiam suam cum illa, et congratulabantur ei.
3:1:59:LUC:1:1986:NOVA_VULGATA Et factum est, in die octavo venerunt circumcidere puerum et vocabant eum nomine patris eius, Zachariam.
3:1:60:LUC:1:1986:NOVA_VULGATA Et respondens mater eius dixit: “ Nequaquam, sed vocabitur Ioannes ”.
3:1:61:LUC:1:1986:NOVA_VULGATA Et dixerunt ad illam: “ Nemo est in cognatione tua, qui vocetur hoc nomine ”.
3:1:62:LUC:1:1986:NOVA_VULGATA Innuebant autem patri eius quem vellet vocari eum.
3:1:63:LUC:1:1986:NOVA_VULGATA Et postulans pugillarem scripsit dicens: “ Ioannes est nomen eius ”. Et mirati sunt universi.
3:1:64:LUC:1:1986:NOVA_VULGATA Apertum est autem ilico os eius et lingua eius, et loquebatur benedicens Deum.
3:1:65:LUC:1:1986:NOVA_VULGATA Et factus est timor super omnes vicinos eorum, et super omnia montana Iudaeae divulgabantur omnia verba haec.
3:1:66:LUC:1:1986:NOVA_VULGATA Et posuerunt omnes, qui audierant, in corde suo dicentes: “ Quid putas puer iste erit? ”. Etenim manus Domini erat cum illo.
3:1:67:LUC:1:1986:NOVA_VULGATA Et Zacharias pater eius impletus est Spiritu Sancto et prophetavit dicens:
3:1:68:LUC:1:1986:NOVA_VULGATA “ Benedictus Dominus, Deus Israel, quia visitavit et fecit redemptionem plebi suae
3:1:69:LUC:1:1986:NOVA_VULGATA et erexit cornu salutis nobis in domo David pueri sui,
3:1:70:LUC:1:1986:NOVA_VULGATA sicut locutus est per os sanctorum, qui a saeculo sunt, prophetarum eius,
3:1:71:LUC:1:1986:NOVA_VULGATA salutem ex inimicis nostris et de manu omnium, qui oderunt nos;
3:1:72:LUC:1:1986:NOVA_VULGATA ad faciendam misericordiam cum patribus nostris et memorari testamenti sui sancti,
3:1:73:LUC:1:1986:NOVA_VULGATA iusiurandum, quod iuravit ad Abraham patrem nostrum, daturum se nobis,
3:1:74:LUC:1:1986:NOVA_VULGATA ut sine timore, de manu inimicorum liberati, serviamus illi
3:1:75:LUC:1:1986:NOVA_VULGATA in sanctitate et iustitia coram ipso omnibus diebus nostris.
3:1:76:LUC:1:1986:NOVA_VULGATA Et tu, puer, propheta Altissimi vocaberis: praeibis enim ante faciem Domini parare vias eius,
3:1:77:LUC:1:1986:NOVA_VULGATA ad dandam scientiam salutis plebi eius in remissionem peccatorum eorum,
3:1:78:LUC:1:1986:NOVA_VULGATA per viscera misericordiae Dei nostri, in quibus visitabit nos oriens ex alto,
3:1:79:LUC:1:1986:NOVA_VULGATA illuminare his, qui in tenebris et in umbra mortis sedent, ad dirigendos pedes nostros in viam pacis ”.
3:1:80:LUC:1:1986:NOVA_VULGATA Puer autem crescebat et confortabatur spiritu et erat in deserto usque in diem ostensionis suae ad Israel.
3:2:1:LUC:1:1986:NOVA_VULGATA Factum est autem, in diebus illis exiit edictum a Caesare Augusto, ut describeretur universus orbis.
3:2:2:LUC:1:1986:NOVA_VULGATA Haec descriptio prima facta est praeside Syriae Quirino.
3:2:3:LUC:1:1986:NOVA_VULGATA Et ibant omnes, ut profiterentur, singuli in suam civitatem.
3:2:4:LUC:1:1986:NOVA_VULGATA Ascendit autem et Ioseph a Galilaea de civitate Nazareth in Iudaeam in civitatem David, quae vocatur Bethlehem, eo quod esset de domo et familia David,
3:2:5:LUC:1:1986:NOVA_VULGATA ut profiteretur cum Maria desponsata sibi, uxore praegnante.
3:2:6:LUC:1:1986:NOVA_VULGATA Factum est autem, cum essent ibi, impleti sunt dies, ut pareret,
3:2:7:LUC:1:1986:NOVA_VULGATA et peperit filium suum primogenitum; et pannis eum involvit et reclinavit eum in praesepio, quia non erat eis locus in deversorio.
3:2:8:LUC:1:1986:NOVA_VULGATA Et pastores erant in regione eadem vigilantes et custodientes vigilias noctis supra gregem suum.
3:2:9:LUC:1:1986:NOVA_VULGATA Et angelus Domini stetit iuxta illos, et claritas Domini circumfulsit illos, et timuerunt timore magno.
3:2:10:LUC:1:1986:NOVA_VULGATA Et dixit illis angelus: “ Nolite timere; ecce enim evangelizo vobis gaudium magnum, quod erit omni populo,
3:2:11:LUC:1:1986:NOVA_VULGATA quia natus est vobis hodie Salvator, qui est Christus Dominus, in civitate David.
3:2:12:LUC:1:1986:NOVA_VULGATA Et hoc vobis signum: invenietis infantem pannis involutum et positum in praesepio ”.
3:2:13:LUC:1:1986:NOVA_VULGATA Et subito facta est cum angelo multitudo militiae caelestis laudantium Deum et dicentium:
3:2:14:LUC:1:1986:NOVA_VULGATA “ Gloria in altissimis Deo, et super terram pax in hominibus bonae voluntatis ”.
3:2:15:LUC:1:1986:NOVA_VULGATA Et factum est, ut discesserunt ab eis angeli in caelum, pastores loquebantur ad invicem: “ Transeamus usque Bethlehem et videamus hoc verbum, quod factum est, quod Dominus ostendit nobis ”.
3:2:16:LUC:1:1986:NOVA_VULGATA Et venerunt festinantes et invenerunt Mariam et Ioseph et infantem positum in praesepio.
3:2:17:LUC:1:1986:NOVA_VULGATA Videntes autem notum fecerunt verbum, quod dictum erat illis de puero hoc.
3:2:18:LUC:1:1986:NOVA_VULGATA Et omnes, qui audierunt, mirati sunt de his, quae dicta erant a pastoribus ad ipsos.
3:2:19:LUC:1:1986:NOVA_VULGATA Maria autem conservabat omnia verba haec conferens in corde suo.
3:2:20:LUC:1:1986:NOVA_VULGATA Et reversi sunt pastores glorificantes et laudantes Deum in omnibus, quae audierant et viderant, sicut dictum est ad illos.
3:2:21:LUC:1:1986:NOVA_VULGATA Et postquam consummati sunt dies octo, ut circumcideretur, vocatum est nomen eius Iesus, quod vocatum est ab angelo, priusquam in utero conciperetur.
3:2:22:LUC:1:1986:NOVA_VULGATA Et postquam impleti sunt dies purgationis eorum secundum legem Moysis, tulerunt illum in Hierosolymam, ut sisterent Domino,
3:2:23:LUC:1:1986:NOVA_VULGATA sicut scriptum est in lege Domini: “ Omne masculinum adaperiens vulvam sanctum Domino vocabitur ”,
3:2:24:LUC:1:1986:NOVA_VULGATA et ut darent hostiam secundum quod dictum est in lege Domini: par turturum aut duos pullos columbarum.
3:2:25:LUC:1:1986:NOVA_VULGATA Et ecce homo erat in Ierusalem, cui nomen Simeon, et homo iste iustus et timoratus, exspectans consolationem Israel, et Spiritus Sanctus erat super eum;
3:2:26:LUC:1:1986:NOVA_VULGATA et responsum acceperat ab Spiritu Sancto non visurum se mortem nisi prius videret Christum Domini.
3:2:27:LUC:1:1986:NOVA_VULGATA Et venit in Spiritu in templum. Et cum inducerent puerum Iesum parentes eius, ut facerent secundum consuetudinem legis pro eo,
3:2:28:LUC:1:1986:NOVA_VULGATA et ipse accepit eum in ulnas suas et benedixit Deum et dixit:
3:2:29:LUC:1:1986:NOVA_VULGATA “ Nunc dimittis servum tuum, Domine, secundum verbum tuum in pace,
3:2:30:LUC:1:1986:NOVA_VULGATA quia viderunt oculi mei salutare tuum,
3:2:31:LUC:1:1986:NOVA_VULGATA quod parasti ante faciem omnium populorum,
3:2:32:LUC:1:1986:NOVA_VULGATA lumen ad revelationem gentium et gloriam plebis tuae Israel ”.
3:2:33:LUC:1:1986:NOVA_VULGATA Et erat pater eius et mater mirantes super his, quae dicebantur de illo.
3:2:34:LUC:1:1986:NOVA_VULGATA Et benedixit illis Simeon et dixit ad Mariam matrem eius: “ Ecce positus est hic in ruinam et resurrectionem multorum in Israel et in signum, cui contradicetur
3:2:35:LUC:1:1986:NOVA_VULGATA — et tuam ipsius animam pertransiet gladius — ut revelentur ex multis cordibus cogitationes ”.
3:2:36:LUC:1:1986:NOVA_VULGATA Et erat Anna prophetissa, filia Phanuel, de tribu Aser. Haec processerat in diebus multis et vixerat cum viro annis septem a virginitate sua;
3:2:37:LUC:1:1986:NOVA_VULGATA et haec vidua usque ad annos octoginta quattuor, quae non discedebat de templo, ieiuniis et obsecrationibus serviens nocte ac die.
3:2:38:LUC:1:1986:NOVA_VULGATA Et haec ipsa hora superveniens confitebatur Deo et loquebatur de illo omnibus, qui exspectabant redemptionem Ierusalem.
3:2:39:LUC:1:1986:NOVA_VULGATA Et ut perfecerunt omnia secundum legem Domini, reversi sunt in Galilaeam in civitatem suam Nazareth.
3:2:40:LUC:1:1986:NOVA_VULGATA Puer autem crescebat et confortabatur plenus sapientia; et gratia Dei erat super illum.
3:2:41:LUC:1:1986:NOVA_VULGATA Et ibant parentes eius per omnes annos in Ierusalem in die festo Paschae.
3:2:42:LUC:1:1986:NOVA_VULGATA Et cum factus esset annorum duodecim, ascendentibus illis secundum consuetudinem diei festi,
3:2:43:LUC:1:1986:NOVA_VULGATA consummatisque diebus, cum redirent, remansit puer Iesus in Ierusalem, et non cognoverunt parentes eius.
3:2:44:LUC:1:1986:NOVA_VULGATA Existimantes autem illum esse in comitatu, venerunt iter diei et requirebant eum inter cognatos et notos;
3:2:45:LUC:1:1986:NOVA_VULGATA et non invenientes regressi sunt in Ierusalem requirentes eum.
3:2:46:LUC:1:1986:NOVA_VULGATA Et factum est, post triduum invenerunt illum in templo sedentem in medio doctorum, audientem illos et interrogantem eos;
3:2:47:LUC:1:1986:NOVA_VULGATA stupebant autem omnes, qui eum audiebant, super prudentia et responsis eius.
3:2:48:LUC:1:1986:NOVA_VULGATA Et videntes eum admirati sunt, et dixit Mater eius ad illum: “ Fili, quid fecisti nobis sic? Ecce pater tuus et ego dolentes quaerebamus te ”.
3:2:49:LUC:1:1986:NOVA_VULGATA Et ait ad illos: “ Quid est quod me quaerebatis? Nesciebatis quia in his, quae Patris mei sunt, oportet me esse? ”.
3:2:50:LUC:1:1986:NOVA_VULGATA Et ipsi non intellexerunt verbum, quod locutus est ad illos.
3:2:51:LUC:1:1986:NOVA_VULGATA Et descendit cum eis et venit Nazareth et erat subditus illis. Et mater eius conservabat omnia verba in corde suo.
3:2:52:LUC:1:1986:NOVA_VULGATA Et Iesus proficiebat sapientia et aetate et gratia apud Deum et homines.
3:3:1:LUC:1:1986:NOVA_VULGATA Anno autem quinto decimo imperii Tiberii Caesaris, procurante Pontio Pilato Iudaeam, tetrarcha autem Galilaeae Herode, Philippo autem fratre eius tetrarcha Ituraeae et Trachonitidis regionis, et Lysania Abilinae tetrarcha,
3:3:2:LUC:1:1986:NOVA_VULGATA sub principe sacerdotum Anna et Caipha, factum est verbum Dei super Ioannem Zachariae filium in deserto.
3:3:3:LUC:1:1986:NOVA_VULGATA Et venit in omnem regionem circa Iordanem praedicans baptismum paenitentiae in remissionem peccatorum,
3:3:4:LUC:1:1986:NOVA_VULGATA sicut scriptum est in libro sermonum Isaiae prophetae: “ Vox clamantis in deserto: “Parate viam Domini, rectas facite semitas eius.
3:3:5:LUC:1:1986:NOVA_VULGATA Omnis vallis implebitur, et omnis mons et collis humiliabitur; et erunt prava in directa, et aspera in vias planas:
3:3:6:LUC:1:1986:NOVA_VULGATA et videbit omnis caro salutare Dei” ”.
3:3:7:LUC:1:1986:NOVA_VULGATA Dicebat ergo ad turbas, quae exibant, ut baptizarentur ab ipso: “ Genimina viperarum, quis ostendit vobis fugere a ventura ira?
3:3:8:LUC:1:1986:NOVA_VULGATA Facite ergo fructus dignos paenitentiae et ne coeperitis dicere in vobis ipsis: “Patrem habemus Abraham”; dico enim vobis quia potest Deus de lapidibus istis suscitare Abrahae filios.
3:3:9:LUC:1:1986:NOVA_VULGATA Iam enim et securis ad radicem arborum posita est; omnis ergo arbor non faciens fructum bonum exciditur et in ignem mittitur ”.
3:3:10:LUC:1:1986:NOVA_VULGATA Et interrogabant eum turbae dicentes: “ Quid ergo faciemus? ”.
3:3:11:LUC:1:1986:NOVA_VULGATA Respondens autem dicebat illis: “ Qui habet duas tunicas, det non habenti; et, qui habet escas, similiter faciat ”.
3:3:12:LUC:1:1986:NOVA_VULGATA Venerunt autem et publicani, ut baptizarentur, et dixerunt ad illum: “ Magister, quid faciemus? ”.
3:3:13:LUC:1:1986:NOVA_VULGATA At ille dixit ad eos: “ Nihil amplius quam constitutum est vobis, faciatis ”.
3:3:14:LUC:1:1986:NOVA_VULGATA Interrogabant autem eum et milites dicentes: “ Quid faciemus et nos? ”. Et ait illis: “ Neminem concutiatis neque calumniam faciatis et contenti estote stipendiis vestris ”.
3:3:15:LUC:1:1986:NOVA_VULGATA Existimante autem populo et cogitantibus omnibus in cordibus suis de Ioanne, ne forte ipse esset Christus,
3:3:16:LUC:1:1986:NOVA_VULGATA respondit Ioannes dicens omnibus: “ Ego quidem aqua baptizo vos. Venit autem fortior me, cuius non sum dignus solvere corrigiam calceamentorum eius: ipse vos baptizabit in Spiritu Sancto et igni;
3:3:17:LUC:1:1986:NOVA_VULGATA cuius ventilabrum in manu eius ad purgandam aream suam et ad congregandum triticum in horreum suum, paleas autem comburet igni inexstinguibili ”.
3:3:18:LUC:1:1986:NOVA_VULGATA Multa quidem et alia exhortans evangelizabat populum.
3:3:19:LUC:1:1986:NOVA_VULGATA Herodes autem tetrarcha, cum corriperetur ab illo de Herodiade uxore fratris sui et de omnibus malis, quae fecit Herodes,
3:3:20:LUC:1:1986:NOVA_VULGATA adiecit et hoc supra omnia et inclusit Ioannem in carcere.
3:3:21:LUC:1:1986:NOVA_VULGATA Factum est autem, cum baptizaretur omnis populus, et Iesu baptizato et orante, apertum est caelum,
3:3:22:LUC:1:1986:NOVA_VULGATA et descendit Spiritus Sanctus corporali specie sicut columba super ipsum; et vox de caelo facta est: “ Tu es Filius meus dilectus; in te complacui mihi ”.
3:3:23:LUC:1:1986:NOVA_VULGATA Et ipse Iesus erat incipiens quasi annorum triginta, ut putabatur, filius Ioseph, qui fuit Heli,
3:3:24:LUC:1:1986:NOVA_VULGATA qui fuit Matthat, qui fuit Levi, qui fuit Melchi, qui fuit Iannae, qui fuit Ioseph,
3:3:25:LUC:1:1986:NOVA_VULGATA qui fuit Matthathiae, qui fuit Amos, qui fuit Nahum, qui fuit Esli, qui fuit Naggae,
3:3:26:LUC:1:1986:NOVA_VULGATA qui fuit Maath, qui fuit Matthathiae, qui fuit Semei, qui fuit Iosech, qui fuit Ioda,
3:3:27:LUC:1:1986:NOVA_VULGATA qui fuit Ioanna, qui fuit Resa, qui fuit Zorobabel, qui fuit Salathiel, qui fuit Neri,
3:3:28:LUC:1:1986:NOVA_VULGATA qui fuit Melchi, qui fuit Addi, qui fuit Cosam, qui fuit Elmadam, qui fuit Her,
3:3:29:LUC:1:1986:NOVA_VULGATA qui fuit Iesu, qui fuit Eliezer, qui fuit Iorim, qui fuit Matthat, qui fuit Levi,
3:3:30:LUC:1:1986:NOVA_VULGATA qui fuit Simeon, qui fuit Iudae, qui fuit Ioseph, qui fuit Iona, qui fuit Eliachim,
3:3:31:LUC:1:1986:NOVA_VULGATA qui fuit Melea, qui fuit Menna, qui fuit Matthatha, qui fuit Nathan, qui fuit David,
3:3:32:LUC:1:1986:NOVA_VULGATA qui fuit Iesse, qui fuit Obed, qui fuit Booz, qui fuit Salmon, qui fuit Naasson,
3:3:33:LUC:1:1986:NOVA_VULGATA qui fuit Aminadab, qui fuit Admin, qui fuit Arni, qui fuit Esrom, qui fuit Phares, qui fuit Iudae,
3:3:34:LUC:1:1986:NOVA_VULGATA qui fuit Iacob, qui fuit Isaac, qui fuit Abrahae, qui fuit Thare, qui fuit Nachor,
3:3:35:LUC:1:1986:NOVA_VULGATA qui fuit Seruch, qui fuit Ragau, qui fuit Phaleg, qui fuit Heber, qui fuit Sala,
3:3:36:LUC:1:1986:NOVA_VULGATA qui fuit Cainan, qui fuit Arphaxad, qui fuit Sem, qui fuit Noe, qui fuit Lamech,
3:3:37:LUC:1:1986:NOVA_VULGATA qui fuit Mathusala, qui fuit Henoch, qui fuit Iared, qui fuit Malaleel, qui fuit Cainan,
3:3:38:LUC:1:1986:NOVA_VULGATA qui fuit Enos, qui fuit Seth, qui fuit Adam, qui fuit Dei.
3:4:1:LUC:1:1986:NOVA_VULGATA Iesus autem plenus Spiritu Sancto regressus est ab Iordane et agebatur in Spiritu in deserto
3:4:2:LUC:1:1986:NOVA_VULGATA diebus quadraginta et tentabatur a Diabolo. Et nihil manducavit in diebus illis et, consummatis illis, esuriit.
3:4:3:LUC:1:1986:NOVA_VULGATA Dixit autem illi Diabolus: “ Si Filius Dei es, dic lapidi huic, ut panis fiat ”.
3:4:4:LUC:1:1986:NOVA_VULGATA Et respondit ad illum Iesus: “ Scriptum est: “Non in pane solo vivet homo” ”.
3:4:5:LUC:1:1986:NOVA_VULGATA Et sustulit illum et ostendit illi omnia regna orbis terrae in momento temporis;
3:4:6:LUC:1:1986:NOVA_VULGATA et ait ei Diabolus: “ Tibi dabo potestatem hanc universam et gloriam illorum, quia mihi tradita est, et, cui volo, do illam:
3:4:7:LUC:1:1986:NOVA_VULGATA tu ergo, si adoraveris coram me, erit tua omnis ”.
3:4:8:LUC:1:1986:NOVA_VULGATA Et respondens Iesus dixit illi: “ Scriptum est: “Dominum Deum tuum adorabis et illi soli servies” ”.
3:4:9:LUC:1:1986:NOVA_VULGATA Duxit autem illum in Ierusalem et statuit eum supra pinnam templi et dixit illi: “ Si Filius Dei es, mitte te hinc deorsum.
3:4:10:LUC:1:1986:NOVA_VULGATA Scriptum est enim: “Angelis suis mandabit de te, ut conservent te”
3:4:11:LUC:1:1986:NOVA_VULGATA et: “In manibus tollent te, ne forte offendas ad lapidem pedem tuum” ”.
3:4:12:LUC:1:1986:NOVA_VULGATA Et respondens Iesus ait illi: “ Dictum est: “Non tentabis Dominum Deum tuum” ”.
3:4:13:LUC:1:1986:NOVA_VULGATA Et consummata omni tentatione, Diabolus recessit ab illo usque ad tempus.
3:4:14:LUC:1:1986:NOVA_VULGATA Et regressus est Iesus in virtute Spiritus in Galilaeam. Et fama exiit per universam regionem de illo.
3:4:15:LUC:1:1986:NOVA_VULGATA Et ipse docebat in synagogis eorum et magnificabatur ab omnibus.
3:4:16:LUC:1:1986:NOVA_VULGATA Et venit Nazareth, ubi erat nutritus, et intravit secundum consuetudinem suam die sabbati in synagogam et surrexit legere.
3:4:17:LUC:1:1986:NOVA_VULGATA Et tradi tus est illi liber prophetae Isaiae; et ut revolvit librum, invenit locum, ubi scriptum erat:
3:4:18:LUC:1:1986:NOVA_VULGATA “ Spiritus Domini super me; propter quod unxit me evangelizare pauperibus, misit me praedicare captivis remissionem et caecis visum, dimittere confractos in remissione,
3:4:19:LUC:1:1986:NOVA_VULGATA praedicare annum Domini acceptum ”.
3:4:20:LUC:1:1986:NOVA_VULGATA Et cum plicuisset librum, reddidit ministro et sedit; et omnium in synagoga oculi erant intendentes in eum.
3:4:21:LUC:1:1986:NOVA_VULGATA Coepit autem dicere ad illos: “ Hodie impleta est haec Scriptura in auribus vestris ”.
3:4:22:LUC:1:1986:NOVA_VULGATA Et omnes testimonium illi dabant et mirabantur in verbis gratiae, quae procedebant de ore ipsius, et dicebant: “ Nonne hic filius est Ioseph? ”.
3:4:23:LUC:1:1986:NOVA_VULGATA Et ait illis: “ Utique dicetis mihi hanc similitudinem: “Medice, cura teipsum; quanta audivimus facta in Capharnaum, fac et hic in patria tua” ”.
3:4:24:LUC:1:1986:NOVA_VULGATA Ait autem: “ Amen dico vobis: Nemo propheta acceptus est in patria sua.
3:4:25:LUC:1:1986:NOVA_VULGATA In veritate autem dico vobis: Multae viduae erant in diebus Eliae in Israel, quando clausum est caelum annis tribus et mensibus sex, cum facta est fames magna in omni terra;
3:4:26:LUC:1:1986:NOVA_VULGATA et ad nullam illarum missus est Elias nisi in Sarepta Sidoniae ad mulierem viduam.
3:4:27:LUC:1:1986:NOVA_VULGATA Et multi leprosi erant in Israel sub Eliseo propheta; et nemo eorum mundatus est nisi Naaman Syrus ”.
3:4:28:LUC:1:1986:NOVA_VULGATA Et repleti sunt omnes in synagoga ira haec audientes;
3:4:29:LUC:1:1986:NOVA_VULGATA et surrexerunt et eiecerunt illum extra civitatem et duxerunt illum usque ad supercilium montis, supra quem civitas illorum erat aedificata, ut praecipitarent eum.
3:4:30:LUC:1:1986:NOVA_VULGATA Ipse autem transiens per medium illorum ibat.
3:4:31:LUC:1:1986:NOVA_VULGATA Et descendit in Capharnaum civitatem Galilaeae. Et docebat illos sabbatis;
3:4:32:LUC:1:1986:NOVA_VULGATA et stupebant in doctrina eius, quia in potestate erat sermo ipsius.
3:4:33:LUC:1:1986:NOVA_VULGATA Et in synagoga erat homo habens spiritum daemonii immundi; et exclamavit voce magna:
3:4:34:LUC:1:1986:NOVA_VULGATA “ Sine; quid nobis et tibi, Iesu Nazarene? Venisti perdere nos? Scio te qui sis: Sanctus Dei ”.
3:4:35:LUC:1:1986:NOVA_VULGATA Et increpavit illi Iesus dicens: “ Obmutesce et exi ab illo! ”. Et cum proiecisset illum daemonium in medium, exiit ab illo nihilque illum nocuit.
3:4:36:LUC:1:1986:NOVA_VULGATA Et factus est pavor in omnibus; et colloquebantur ad invicem dicentes: “ Quod est hoc verbum, quia in potestate et virtute imperat immundis spiritibus, et exeunt? ”.
3:4:37:LUC:1:1986:NOVA_VULGATA Et divulgabatur fama de illo in omnem locum regionis.
3:4:38:LUC:1:1986:NOVA_VULGATA Surgens autem de synagoga introivit in domum Simonis. Socrus autem Simonis tenebatur magna febri; et rogaverunt illum pro ea.
3:4:39:LUC:1:1986:NOVA_VULGATA Et stans super illam imperavit febri, et dimisit illam; et continuo surgens ministrabat illis.
3:4:40:LUC:1:1986:NOVA_VULGATA Cum sol autem occidisset, omnes, qui habebant infirmos variis languoribus, ducebant illos ad eum; at ille singulis manus imponens curabat eos.
3:4:41:LUC:1:1986:NOVA_VULGATA Exibant autem daemonia a multis clamantia et dicentia: “ Tu es Filius Dei ”. Et increpans non sinebat ea loqui, quia sciebant ipsum esse Christum.
3:4:42:LUC:1:1986:NOVA_VULGATA Facta autem die, egressus ibat in desertum locum; et turbae requirebant eum et venerunt usque ad ipsum et detinebant illum, ne discederet ab eis.
3:4:43:LUC:1:1986:NOVA_VULGATA Quibus ille ait: “ Et aliis civitatibus oportet me evangelizare regnum Dei, quia ideo missus sum ”.
3:4:44:LUC:1:1986:NOVA_VULGATA Et erat praedicans in synagogis Iudaeae.
3:5:1:LUC:1:1986:NOVA_VULGATA Factum est autem, cum turba urgeret illum et audiret verbum Dei, et ipse stabat secus stagnum Genesareth
3:5:2:LUC:1:1986:NOVA_VULGATA et vidit duas naves stantes secus stagnum; piscatores autem descenderant de illis et lavabant retia.
3:5:3:LUC:1:1986:NOVA_VULGATA Ascendens autem in unam navem, quae erat Simonis, rogavit eum a terra reducere pusillum; et sedens docebat de navicula turbas.
3:5:4:LUC:1:1986:NOVA_VULGATA Ut cessavit autem loqui, dixit ad Simonem: “ Duc in altum et laxate retia vestra in capturam ”.
3:5:5:LUC:1:1986:NOVA_VULGATA Et respondens Simon dixit: “ Praeceptor, per totam noctem laborantes nihil cepimus; in verbo autem tuo laxabo retia ”.
3:5:6:LUC:1:1986:NOVA_VULGATA Et cum hoc fecissent, concluserunt piscium multitudinem copiosam; rumpebantur autem retia eorum.
3:5:7:LUC:1:1986:NOVA_VULGATA Et annuerunt sociis, qui erant in alia navi, ut venirent et adiuvarent eos; et venerunt et impleverunt ambas naviculas, ita ut mergerentur.
3:5:8:LUC:1:1986:NOVA_VULGATA Quod cum videret Simon Petrus, procidit ad genua Iesu dicens: “ Exi a me, quia homo peccator sum, Domine ”.
3:5:9:LUC:1:1986:NOVA_VULGATA Stupor enim circumdederat eum et omnes, qui cum illo erant, in captura piscium, quos ceperant;
3:5:10:LUC:1:1986:NOVA_VULGATA similiter autem et Iacobum et Ioannem, filios Zebedaei, qui erant socii Simonis. Et ait ad Simonem Iesus: “ Noli timere; ex hoc iam homines eris capiens ”.
3:5:11:LUC:1:1986:NOVA_VULGATA Et subductis ad terram navibus, relictis omnibus, secuti sunt illum.
3:5:12:LUC:1:1986:NOVA_VULGATA Et factum est, cum esset in una civitatum, et ecce vir plenus lepra; et videns Iesum et procidens in faciem rogavit eum dicens: “ Domine, si vis, potes me mundare ”.
3:5:13:LUC:1:1986:NOVA_VULGATA Et extendens manum tetigit illum dicens: “ Volo, mundare! ”; et confestim lepra discessit ab illo.
3:5:14:LUC:1:1986:NOVA_VULGATA Et ipse praecepit illi, ut nemini diceret, sed: “ Vade, ostende te sacerdoti et offer pro emundatione tua, sicut praecepit Moyses, in testimonium illis ”.
3:5:15:LUC:1:1986:NOVA_VULGATA Perambulabat autem magis sermo de illo, et conveniebant turbae multae, ut audirent et curarentur ab infirmitatibus suis;
3:5:16:LUC:1:1986:NOVA_VULGATA ipse autem secedebat in desertis et orabat.
3:5:17:LUC:1:1986:NOVA_VULGATA Et factum est, in una dierum, et ipse erat docens, et erant pharisaei sedentes et legis doctores, qui venerant ex omni castello Galilaeae et Iudaeae et Ierusalem; et virtus Domini erat ei ad sanandum.
3:5:18:LUC:1:1986:NOVA_VULGATA Et ecce viri portantes in lecto hominem, qui erat paralyticus, et quaerebant eum inferre et ponere ante eum.
3:5:19:LUC:1:1986:NOVA_VULGATA Et non invenientes qua parte illum inferrent prae turba, ascenderunt supra tectum et per tegulas summiserunt illum cum lectulo in medium ante Iesum.
3:5:20:LUC:1:1986:NOVA_VULGATA Quorum fidem ut vidit, dixit: “ Homo, remittuntur tibi peccata tua ”.
3:5:21:LUC:1:1986:NOVA_VULGATA Et coeperunt cogitare scribae et pharisaei dicentes: “ Quis est hic, qui loquitur blasphemias? Quis potest dimittere peccata nisi solus Deus? ”.
3:5:22:LUC:1:1986:NOVA_VULGATA Ut cognovit autem Iesus cogitationes eorum, respondens dixit ad illos: “ Quid cogitatis in cordibus vestris?
3:5:23:LUC:1:1986:NOVA_VULGATA Quid est facilius, dicere: “Dimittuntur tibi peccata tua”, an dicere: “Surge et ambula”?
3:5:24:LUC:1:1986:NOVA_VULGATA Ut autem sciatis quia Filius hominis potestatem habet in terra dimittere peccata — ait paralytico - : Tibi dico: Surge, tolle lectulum tuum et vade in domum tuam ”.
3:5:25:LUC:1:1986:NOVA_VULGATA Et confestim surgens coram illis tulit, in quo iacebat, et abiit in domum suam magnificans Deum.
3:5:26:LUC:1:1986:NOVA_VULGATA Et stupor apprehendit omnes, et magnificabant Deum; et repleti sunt timore dicentes: “ Vidimus mirabilia hodie ”.
3:5:27:LUC:1:1986:NOVA_VULGATA Et post haec exiit et vidit publicanum nomine Levi sedentem ad teloneum et ait illi: “ Sequere me ”.
3:5:28:LUC:1:1986:NOVA_VULGATA Et relictis omnibus, surgens secutus est eum.
3:5:29:LUC:1:1986:NOVA_VULGATA Et fecit ei convivium magnum Levi in domo sua; et erat turba multa publicanorum et aliorum, qui cum illis erant discumbentes.
3:5:30:LUC:1:1986:NOVA_VULGATA Et murmurabant pharisaei et scribae eorum adversus discipulos eius dicentes: “ Quare cum publicanis et peccatoribus manducatis et bibitis? ”.
3:5:31:LUC:1:1986:NOVA_VULGATA Et respondens Iesus dixit ad illos: “ Non egent, qui sani sunt, medico, sed qui male habent.
3:5:32:LUC:1:1986:NOVA_VULGATA Non veni vocare iustos sed peccatores in paenitentiam ”.
3:5:33:LUC:1:1986:NOVA_VULGATA At illi dixerunt ad eum: “ Discipuli Ioannis ieiunant frequenter et obsecrationes faciunt, similiter et pharisaeorum; tui autem edunt et bibunt ”.
3:5:34:LUC:1:1986:NOVA_VULGATA Quibus Iesus ait: “ Numquid potestis convivas nuptiarum, dum cum illis est sponsus, facere ieiunare?
3:5:35:LUC:1:1986:NOVA_VULGATA Venient autem dies; et cum ablatus fuerit ab illis sponsus, tunc ieiunabunt in illis diebus ”.
3:5:36:LUC:1:1986:NOVA_VULGATA Dicebat autem et similitudinem ad illos: “ Nemo abscindit commissuram a vestimento novo et immittit in vestimentum vetus; alioquin et novum rumpet, et veteri non conveniet commissura a novo.
3:5:37:LUC:1:1986:NOVA_VULGATA Et nemo mittit vinum novum in utres veteres; alioquin rumpet vinum novum utres et ipsum effundetur, et utres peribunt;
3:5:38:LUC:1:1986:NOVA_VULGATA sed vinum novum in utres novos mittendum est.
3:5:39:LUC:1:1986:NOVA_VULGATA Et nemo bibens vetus vult novum; dicit enim: “Vetus melius est!” ”.
3:6:1:LUC:1:1986:NOVA_VULGATA Factum est autem in sabbato, cum transiret per sata, et velle bant discipuli eius spicas et manducabant confricantes manibus.
3:6:2:LUC:1:1986:NOVA_VULGATA Quidam autem pharisaeorum dixerunt: “ Quid facitis, quod non licet in sabbatis? ”.
3:6:3:LUC:1:1986:NOVA_VULGATA Et respondens Iesus ad eos dixit: “ Nec hoc legistis, quod fecit David, cum esurisset ipse et qui cum eo erant?
3:6:4:LUC:1:1986:NOVA_VULGATA Quomodo intravit in domum Dei et panes propositionis sumpsit et manducavit et dedit his, qui cum ipso erant, quos non licet manducare nisi tantum sacerdotibus? ”.
3:6:5:LUC:1:1986:NOVA_VULGATA Et dicebat illis: “ Dominus est sabbati Filius hominis ”.
3:6:6:LUC:1:1986:NOVA_VULGATA Factum est autem in alio sabbato, ut intraret in synagogam et doceret; et erat ibi homo, et manus eius dextra erat arida.
3:6:7:LUC:1:1986:NOVA_VULGATA Observabant autem illum scribae et pharisaei, si sabbato curaret, ut invenirent accusare illum.
3:6:8:LUC:1:1986:NOVA_VULGATA Ipse vero sciebat cogitationes eorum et ait homini, qui habebat manum aridam: “ Surge et sta in medium ”. Et surgens stetit.
3:6:9:LUC:1:1986:NOVA_VULGATA Ait autem ad illos Iesus: “ Interrogo vos, si licet sabbato bene facere an male; animam salvam facere an perdere? ”.
3:6:10:LUC:1:1986:NOVA_VULGATA Et circumspectis omnibus illis, dixit illi: “ Extende manum tuam ”. Et fecit; et restituta est manus eius.
3:6:11:LUC:1:1986:NOVA_VULGATA Ipsi autem repleti sunt insipientia et colloquebantur ad invicem quidnam facerent Iesu.
3:6:12:LUC:1:1986:NOVA_VULGATA Factum est autem in illis diebus, exiit in montem orare et erat pernoctans in oratione Dei.
3:6:13:LUC:1:1986:NOVA_VULGATA Et cum dies factus esset, vocavit discipulos suos et elegit Duodecim ex ipsis, quos et apostolos nominavit:
3:6:14:LUC:1:1986:NOVA_VULGATA Simonem, quem et cognominavit Petrum, et Andream fratrem eius et Iacobum et Ioannem et Philippum et Bartholomaeum
3:6:15:LUC:1:1986:NOVA_VULGATA et Matthaeum et Thomam et Iacobum Alphaei et Simonem, qui vocatur Zelotes,
3:6:16:LUC:1:1986:NOVA_VULGATA et Iudam Iacobi et Iudam Iscarioth, qui fuit proditor.
3:6:17:LUC:1:1986:NOVA_VULGATA Et descendens cum illis stetit in loco campestri, et turba multa discipulorum eius, et multitudo copiosa plebis ab omni Iudaea et Ierusalem et maritima Tyri et Sidonis,
3:6:18:LUC:1:1986:NOVA_VULGATA qui venerunt, ut audirent eum et sanarentur a languoribus suis; et, qui vexabantur a spiritibus immundis, curabantur.
3:6:19:LUC:1:1986:NOVA_VULGATA Et omnis turba quaerebant eum tangere, quia virtus de illo exibat et sanabat omnes.
3:6:20:LUC:1:1986:NOVA_VULGATA Et ipse, elevatis oculis suis in discipulos suos, dicebat: “ Beati pauperes, quia vestrum est regnum Dei.
3:6:21:LUC:1:1986:NOVA_VULGATA Beati, qui nunc esuritis, quia saturabimini. Beati, qui nunc fletis, quia ridebitis.
3:6:22:LUC:1:1986:NOVA_VULGATA Beati eritis, cum vos oderint homines et cum separaverint vos et exprobraverint et eiecerint nomen vestrum tamquam malum propter Filium hominis.
3:6:23:LUC:1:1986:NOVA_VULGATA Gaudete in illa die et exsultate, ecce enim merces vestra multa in caelo; secundum haec enim faciebant prophetis patres eorum.
3:6:24:LUC:1:1986:NOVA_VULGATA Verumtamen vae vobis divitibus, quia habetis consolationem vestram!
3:6:25:LUC:1:1986:NOVA_VULGATA Vae vobis, qui saturati estis nunc, quia esurietis! Vae vobis, qui ridetis nunc, quia lugebitis et flebitis!
3:6:26:LUC:1:1986:NOVA_VULGATA Vae, cum bene vobis dixerint omnes homines! Secundum haec enim faciebant pseudoprophetis patres eorum.
3:6:27:LUC:1:1986:NOVA_VULGATA Sed vobis dico, qui auditis: Diligite inimicos vestros, bene facite his, qui vos oderunt;
3:6:28:LUC:1:1986:NOVA_VULGATA benedicite male dicentibus vobis, orate pro calumniantibus vos.
3:6:29:LUC:1:1986:NOVA_VULGATA Ei, qui te percutit in maxillam, praebe et alteram; et ab eo, qui aufert tibi vestimentum, etiam tunicam noli prohibere.
3:6:30:LUC:1:1986:NOVA_VULGATA Omni petenti te tribue; et ab eo, qui aufert, quae tua sunt, ne repetas.
3:6:31:LUC:1:1986:NOVA_VULGATA Et prout vultis, ut faciant vobis homines, facite illis similiter.
3:6:32:LUC:1:1986:NOVA_VULGATA Et si diligitis eos, qui vos diligunt, quae vobis est gratia? Nam et peccatores diligentes se diligunt.
3:6:33:LUC:1:1986:NOVA_VULGATA Et si bene feceritis his, qui vobis bene faciunt, quae vobis est gratia? Si quidem et peccatores idem faciunt.
3:6:34:LUC:1:1986:NOVA_VULGATA Et si mutuum dederitis his, a quibus speratis recipere, quae vobis gratia est? Nam et peccatores peccatoribus fenerantur, ut recipiant aequalia.
3:6:35:LUC:1:1986:NOVA_VULGATA Verumtamen diligite inimicos vestros et bene facite et mutuum date nihil desperantes; et erit merces vestra multa, et eritis filii Altissimi, quia ipse benignus est super ingratos et malos.
3:6:36:LUC:1:1986:NOVA_VULGATA Estote misericordes, sicut et Pater vester misericors est.
3:6:37:LUC:1:1986:NOVA_VULGATA Et nolite iudicare et non iudicabimini; et nolite condemnare et non condemnabimini. Dimittite et dimittemini;
3:6:38:LUC:1:1986:NOVA_VULGATA date, et dabitur vobis: mensuram bonam, confertam, coagitatam, supereffluentem dabunt in sinum vestrum; eadem quippe mensura, qua mensi fueritis, remetietur vobis ”.
3:6:39:LUC:1:1986:NOVA_VULGATA Dixit autem illis et similitudinem: “ Numquid potest caecus caecum ducere? Nonne ambo in foveam cadent?
3:6:40:LUC:1:1986:NOVA_VULGATA Non est discipulus super magistrum; perfectus autem omnis erit sicut magister eius.
3:6:41:LUC:1:1986:NOVA_VULGATA Quid autem vides festucam in oculo fratris tui, trabem autem, quae in oculo tuo est, non consideras?
3:6:42:LUC:1:1986:NOVA_VULGATA Quomodo potes dicere fratri tuo: “Frater, sine eiciam festucam, quae est in oculo tuo”, ipse in oculo tuo trabem non videns? Hypocrita, eice primum trabem de oculo tuo et tunc perspicies, ut educas festucam, quae est in oculo fratris tui.
3:6:43:LUC:1:1986:NOVA_VULGATA Non est enim arbor bona faciens fructum malum, neque iterum arbor mala faciens fructum bonum.
3:6:44:LUC:1:1986:NOVA_VULGATA Unaquaeque enim arbor de fructu suo cognoscitur; neque enim de spinis colligunt ficus, neque de rubo vindemiant uvam.
3:6:45:LUC:1:1986:NOVA_VULGATA Bonus homo de bono thesauro cordis profert bonum, et malus homo de malo profert malum: ex abundantia enim cordis os eius loquitur.
3:6:46:LUC:1:1986:NOVA_VULGATA Quid autem vocatis me: “Domine, Domine”, et non facitis, quae dico?
3:6:47:LUC:1:1986:NOVA_VULGATA Omnis, qui venit ad me et audit sermones meos et facit eos, ostendam vobis cui similis sit:
3:6:48:LUC:1:1986:NOVA_VULGATA similis est homini aedificanti domum, qui fodit in altum et posuit fundamentum supra petram; inundatione autem facta, illisum est flumen domui illi et non potuit eam movere; bene enim aedificata erat.
3:6:49:LUC:1:1986:NOVA_VULGATA Qui autem audivit et non fecit, similis est homini aedificanti domum suam supra terram sine fundamento; in quam illisus est fluvius, et continuo cecidit, et facta est ruina domus illius magna ”.
3:7:1:LUC:1:1986:NOVA_VULGATA Cum autem implesset omnia verba sua in aures plebis, intravit Capharnaum.
3:7:2:LUC:1:1986:NOVA_VULGATA Centurionis autem cuiusdam servus male habens erat moriturus, qui illi erat pretiosus.
3:7:3:LUC:1:1986:NOVA_VULGATA Et cum audisset de Iesu, misit ad eum seniores Iudaeorum rogans eum, ut veniret et salvaret servum eius.
3:7:4:LUC:1:1986:NOVA_VULGATA At illi cum venissent ad Iesum, rogabant eum sollicite dicentes: “ Dignus est, ut hoc illi praestes:
3:7:5:LUC:1:1986:NOVA_VULGATA diligit enim gentem nostram et synagogam ipse aedificavit nobis ”.
3:7:6:LUC:1:1986:NOVA_VULGATA Iesus autem ibat cum illis. At cum iam non longe esset a domo, misit centurio amicos dicens ei: “ Domine, noli vexari; non enim dignus sum, ut sub tectum meum intres,
3:7:7:LUC:1:1986:NOVA_VULGATA propter quod et meipsum non sum dignum arbitratus, ut venirem ad te; sed dic verbo, et sanetur puer meus.
3:7:8:LUC:1:1986:NOVA_VULGATA Nam et ego homo sum sub potestate constitutus, habens sub me milites, et dico huic: “Vade”, et vadit; et alii: “Veni”, et venit; et servo meo: “Fac hoc”, et facit ”.
3:7:9:LUC:1:1986:NOVA_VULGATA Quo audito, Iesus miratus est eum et conversus sequentibus se turbis dixit: “ Dico vobis, nec in Israel tantam fidem inveni! ”.
3:7:10:LUC:1:1986:NOVA_VULGATA Et reversi, qui missi fuerant, domum, invenerunt servum sanum.
3:7:11:LUC:1:1986:NOVA_VULGATA Et factum est, deinceps ivit in civitatem, quae vocatur Naim, et ibant cum illo discipuli eius et turba copiosa.
3:7:12:LUC:1:1986:NOVA_VULGATA Cum autem appropinquaret portae civitatis, et ecce defunctus efferebatur filius unicus matri suae; et haec vidua erat, et turba civitatis multa cum illa.
3:7:13:LUC:1:1986:NOVA_VULGATA Quam cum vidisset Dominus, misericordia motus super ea dixit illi: “ Noli flere! ”.
3:7:14:LUC:1:1986:NOVA_VULGATA Et accessit et tetigit loculum; hi autem, qui portabant, steterunt. Et ait: “ Adulescens, tibi dico: Surge! ”.
3:7:15:LUC:1:1986:NOVA_VULGATA Et resedit, qui erat mortuus, et coepit loqui; et dedit illum matri suae.
3:7:16:LUC:1:1986:NOVA_VULGATA Accepit autem omnes timor, et magnificabant Deum dicentes: “ Propheta magnus surrexit in nobis ” et: “ Deus visitavit plebem suam ”.
3:7:17:LUC:1:1986:NOVA_VULGATA Et exiit hic sermo in universam Iudaeam de eo et omnem circa regionem.
3:7:18:LUC:1:1986:NOVA_VULGATA Et nuntiaverunt Ioanni discipuli eius de omnibus his.
3:7:19:LUC:1:1986:NOVA_VULGATA Et convocavit duos de discipulis suis Ioannes et misit ad Dominum dicens: “ Tu es qui venturus es, an alium exspectamus? ”.
3:7:20:LUC:1:1986:NOVA_VULGATA Cum autem venissent ad eum viri, dixerunt: “ Ioannes Baptista misit nos ad te dicens: “Tu es qui venturus es, an alium exspectamus?” ”.
3:7:21:LUC:1:1986:NOVA_VULGATA In ipsa hora curavit multos a languoribus et plagis et spiritibus malis et caecis multis donavit visum.
3:7:22:LUC:1:1986:NOVA_VULGATA Et respondens dixit illis: “ Euntes nuntiate Ioanni, quae vidistis et audistis: caeci vident, claudi ambulant, leprosi mundantur et surdi audiunt, mortui resurgunt, pauperes evangelizantur;
3:7:23:LUC:1:1986:NOVA_VULGATA et beatus est, quicumque non fuerit scandalizatus in me ”.
3:7:24:LUC:1:1986:NOVA_VULGATA Et cum discessissent nuntii Ioannis, coepit dicere de Ioanne ad turbas: “ Quid existis in desertum videre? Arundinem vento moveri?
3:7:25:LUC:1:1986:NOVA_VULGATA Sed quid existis videre? Hominem mollibus vestimentis indutum? Ecce, qui in veste pretiosa sunt et deliciis, in domibus regum sunt.
3:7:26:LUC:1:1986:NOVA_VULGATA Sed quid existis videre? Prophetam? Utique, dico vobis, et plus quam prophetam.
3:7:27:LUC:1:1986:NOVA_VULGATA Hic est, de quo scriptum est: “Ecce mitto angelum meum ante faciem tuam, qui praeparabit viam tuam ante te”.
3:7:28:LUC:1:1986:NOVA_VULGATA Dico vobis: Maior inter natos mulierum Ioanne nemo est; qui autem minor est in regno Dei, maior est illo.
3:7:29:LUC:1:1986:NOVA_VULGATA Et omnis populus audiens et publicani iustificaverunt Deum, baptizati baptismo Ioannis;
3:7:30:LUC:1:1986:NOVA_VULGATA pharisaei autem et legis periti consilium Dei spreverunt in semetipsos, non baptizati ab eo.
3:7:31:LUC:1:1986:NOVA_VULGATA Cui ergo similes dicam homines generationis huius, et cui similes sunt?
3:7:32:LUC:1:1986:NOVA_VULGATA Similes sunt pueris sedentibus in foro et loquentibus ad invicem, quod dicit: “Cantavimus vobis tibiis, et non saltastis; lamentavimus, et non plorastis!”.
3:7:33:LUC:1:1986:NOVA_VULGATA Venit enim Ioannes Baptista neque manducans panem neque bibens vinum, et dicitis: “Daemonium habet!”;
3:7:34:LUC:1:1986:NOVA_VULGATA venit Filius hominis manducans et bibens, et dicitis: “Ecce homo devorator et bibens vinum, amicus publicanorum et peccatorum!”.
3:7:35:LUC:1:1986:NOVA_VULGATA Et iustificata est sapientia ab omnibus filiis suis ”.
3:7:36:LUC:1:1986:NOVA_VULGATA Rogabat autem illum quidam de pharisaeis, ut manducaret cum illo; et ingressus domum pharisaei discubuit.
3:7:37:LUC:1:1986:NOVA_VULGATA Et ecce mulier, quae erat in civitate peccatrix, ut cognovit quod accubuit in domo pharisaei, attulit alabastrum unguenti;
3:7:38:LUC:1:1986:NOVA_VULGATA et stans retro secus pedes eius flens lacrimis coepit rigare pedes eius et capillis capitis sui tergebat, et osculabatur pedes eius et unguento ungebat.
3:7:39:LUC:1:1986:NOVA_VULGATA Videns autem pharisaeus, qui vocaverat eum, ait intra se dicens: “ Hic si esset propheta, sciret utique quae et qualis mulier, quae tangit eum, quia peccatrix est ”.
3:7:40:LUC:1:1986:NOVA_VULGATA Et respondens Iesus dixit ad illum: “ Simon, habeo tibi aliquid dicere ”. At ille ait: “ Magister, dic ”.
3:7:41:LUC:1:1986:NOVA_VULGATA “ Duo debitores erant cuidam feneratori: unus debebat denarios quingentos, alius quinquaginta.
3:7:42:LUC:1:1986:NOVA_VULGATA Non habentibus illis, unde redderent, donavit utrisque. Quis ergo eorum plus diliget eum? ”.
3:7:43:LUC:1:1986:NOVA_VULGATA Respondens Simon dixit: “ Aestimo quia is, cui plus donavit ”. At ille dixit ei: “ Recte iudicasti ”.
3:7:44:LUC:1:1986:NOVA_VULGATA Et conversus ad mulierem, dixit Simoni: “ Vides hanc mulierem? Intravi in domum tuam: aquam pedibus meis non dedisti; haec autem lacrimis rigavit pedes meos et capillis suis tersit.
3:7:45:LUC:1:1986:NOVA_VULGATA Osculum mihi non dedisti; haec autem, ex quo intravi, non cessavit osculari pedes meos.
3:7:46:LUC:1:1986:NOVA_VULGATA Oleo caput meum non unxisti; haec autem unguento unxit pedes meos.
3:7:47:LUC:1:1986:NOVA_VULGATA Propter quod dico tibi: Remissa sunt peccata eius multa, quoniam dilexit multum; cui autem minus dimittitur, minus diligit ”.
3:7:48:LUC:1:1986:NOVA_VULGATA Dixit autem ad illam: “ Remissa sunt peccata tua ”.
3:7:49:LUC:1:1986:NOVA_VULGATA Et coeperunt, qui simul accumbebant, dicere intra se: “ Quis est hic, qui etiam peccata dimittit?”.
3:7:50:LUC:1:1986:NOVA_VULGATA Dixit autem ad mulierem: “ Fides tua te salvam fecit; vade in pace! ”.
3:8:1:LUC:1:1986:NOVA_VULGATA Et factum est deinceps, et ipse iter faciebat per civitatem et castellum praedicans et evangelizans regnum Dei; et Duodecim cum illo
3:8:2:LUC:1:1986:NOVA_VULGATA et mulieres aliquae, quae erant curatae ab spiritibus malignis et infirmitatibus: Maria, quae vocatur Magdalene, de qua daemonia septem exierant,
3:8:3:LUC:1:1986:NOVA_VULGATA et Ioanna uxor Chuza, procuratoris Herodis, et Susanna et aliae multae, quae ministrabant eis de facultatibus suis.
3:8:4:LUC:1:1986:NOVA_VULGATA Cum autem turba plurima conveniret, et de singulis civitatibus properarent ad eum, dixit per similitudinem:
3:8:5:LUC:1:1986:NOVA_VULGATA “ Exiit, qui seminat, seminare semen suum. Et dum seminat ipse, aliud cecidit secus viam et conculcatum est, et volucres caeli comederunt illud.
3:8:6:LUC:1:1986:NOVA_VULGATA Et aliud cecidit super petram et natum aruit, quia non habebat umorem.
3:8:7:LUC:1:1986:NOVA_VULGATA Et aliud cecidit inter spinas, et simul exortae spinae suffocaverunt illud.
3:8:8:LUC:1:1986:NOVA_VULGATA Et aliud cecidit in terram bonam et ortum fecit fructum centuplum ”. Haec dicens clamabat: “ Qui habet aures audiendi, audiat ”.
3:8:9:LUC:1:1986:NOVA_VULGATA Interrogabant autem eum discipuli eius, quae esset haec parabola.
3:8:10:LUC:1:1986:NOVA_VULGATA Quibus ipse dixit: “ Vobis datum est nosse mysteria regni Dei, ceteris autem in parabolis, ut videntes non videant et audientes non intellegant.
3:8:11:LUC:1:1986:NOVA_VULGATA Est autem haec parabola: Semen est verbum Dei.
3:8:12:LUC:1:1986:NOVA_VULGATA Qui autem secus viam, sunt qui audiunt; deinde venit Diabolus et tollit verbum de corde eorum, ne credentes salvi fiant.
3:8:13:LUC:1:1986:NOVA_VULGATA Qui autem supra petram: qui cum audierint, cum gaudio suscipiunt verbum; et hi radices non habent, qui ad tempus credunt, et in tempore tentationis recedunt.
3:8:14:LUC:1:1986:NOVA_VULGATA Quod autem in spinis cecidit: hi sunt, qui audierunt et a sollicitudinibus et divitiis et voluptatibus vitae euntes suffocantur et non referunt fructum.
3:8:15:LUC:1:1986:NOVA_VULGATA Quod autem in bonam terram: hi sunt, qui in corde bono et optimo audientes verbum retinent et fructum afferunt in patientia.
3:8:16:LUC:1:1986:NOVA_VULGATA Nemo autem lucernam accendens operit eam vaso aut subtus lectum ponit, sed supra candelabrum ponit, ut intrantes videant lumen.
3:8:17:LUC:1:1986:NOVA_VULGATA Non enim est occultum, quod non manifestetur, nec absconditum, quod non cognoscatur et in palam veniat.
3:8:18:LUC:1:1986:NOVA_VULGATA Videte ergo quomodo audiatis: qui enim habet, dabitur illi; et, quicumque non habet, etiam quod putat se habere, auferetur ab illo ”.
3:8:19:LUC:1:1986:NOVA_VULGATA Venerunt autem ad illum mater et fratres eius, et non poterant adire ad eum prae turba.
3:8:20:LUC:1:1986:NOVA_VULGATA Et nuntiatum est illi: “ Mater tua et fratres tui stant foris volentes te videre ”.
3:8:21:LUC:1:1986:NOVA_VULGATA Qui respondens dixit ad eos: “ Mater mea et fratres mei hi sunt, qui verbum Dei audiunt et faciunt ”.
3:8:22:LUC:1:1986:NOVA_VULGATA Factum est autem in una dierum, et ipse ascendit in navem et discipuli eius, et ait ad illos: “ Transfretemus trans stagnum ”. Et ascenderunt.
3:8:23:LUC:1:1986:NOVA_VULGATA Navigantibus autem illis, obdormivit. Et descendit procella venti in stagnum, et complebantur et periclitabantur.
3:8:24:LUC:1:1986:NOVA_VULGATA Accedentes autem suscitaverunt eum dicentes: “ Praeceptor, praeceptor, perimus! ”. At ille surgens increpavit ventum et tempestatem aquae, et cessaverunt, et facta est tranquillitas.
3:8:25:LUC:1:1986:NOVA_VULGATA Dixit autem illis: “ Ubi est fides vestra? ”. Qui timentes mirati sunt dicentes ad invicem: “ Quis putas hic est, quia et ventis imperat et aquae, et oboediunt ei? ”.
3:8:26:LUC:1:1986:NOVA_VULGATA Enavigaverunt autem ad regionem Gergesenorum, quae est contra Galilaeam.
3:8:27:LUC:1:1986:NOVA_VULGATA Et cum egressus esset ad terram, occurrit illi vir quidam de civitate, qui habebat daemonia et iam tempore multo vestimento non induebatur neque in domo manebat sed in monumentis.
3:8:28:LUC:1:1986:NOVA_VULGATA Is ut vidit Iesum, exclamans procidit ante illum et voce magna dixit: “ Quid mihi et tibi est, Iesu, Fili Dei Altissimi? Obsecro te, ne me torqueas ”.
3:8:29:LUC:1:1986:NOVA_VULGATA Praecipiebat enim spiritui immundo, ut exiret ab homine. Multis enim temporibus arripiebat illum, vinciebatur catenis et compedibus custoditus; et ruptis vinculis, agebatur a daemonio in deserta.
3:8:30:LUC:1:1986:NOVA_VULGATA Interrogavit autem illum Iesus dicens: “ Quod tibi nomen est? ”. At ille dixit: “ Legio ”, quia intraverunt daemonia multa in eum.
3:8:31:LUC:1:1986:NOVA_VULGATA Et rogabant eum, ne imperaret illis, ut in abyssum irent.
3:8:32:LUC:1:1986:NOVA_VULGATA Erat autem ibi grex porcorum multorum pascentium in monte; et rogaverunt eum, ut permitteret eis in illos ingredi. Et permisit illis.
3:8:33:LUC:1:1986:NOVA_VULGATA Exierunt ergo daemonia ab homine et intraverunt in porcos, et impetu abiit grex per praeceps in stagnum et suffocatus est.
3:8:34:LUC:1:1986:NOVA_VULGATA Quod ut viderunt factum, qui pascebant, fugerunt et nuntiaverunt in civitatem et in villas.
3:8:35:LUC:1:1986:NOVA_VULGATA Exierunt autem videre, quod factum est, et venerunt ad Iesum et invenerunt hominem sedentem, a quo daemonia exierant, vestitum ac sana mente ad pedes Iesu et timuerunt.
3:8:36:LUC:1:1986:NOVA_VULGATA Nuntiaverunt autem illis hi, qui viderant, quomodo sanus factus esset, qui a daemonio vexabatur.
3:8:37:LUC:1:1986:NOVA_VULGATA Et rogaverunt illum omnis multitudo regionis Gergesenorum, ut discederet ab ipsis, quia timore magno tenebantur. Ipse autem ascendens navem reversus est.
3:8:38:LUC:1:1986:NOVA_VULGATA Et rogabat illum vir, a quo daemonia exierant, ut cum eo esset. Dimisit autem eum dicens:
3:8:39:LUC:1:1986:NOVA_VULGATA “ Redi domum tuam et narra quanta tibi fecit Deus ”. Et abiit per universam civitatem praedicans quanta illi fecisset Iesus.
3:8:40:LUC:1:1986:NOVA_VULGATA Cum autem rediret Iesus, excepit illum turba; erant enim omnes exspectantes eum.
3:8:41:LUC:1:1986:NOVA_VULGATA Et ecce venit vir, cui nomen Iairus, et ipse princeps synagogae erat, et cecidit ad pedes Iesu rogans eum, ut intraret in domum eius,
3:8:42:LUC:1:1986:NOVA_VULGATA quia filia unica erat illi fere annorum duodecim, et haec moriebatur. Et dum iret, a turbis comprimebatur.
3:8:43:LUC:1:1986:NOVA_VULGATA Et mulier quaedam erat in fluxu sanguinis ab annis duodecim, quae in medicos erogaverat omnem substantiam suam nec ab ullo potuit curari;
3:8:44:LUC:1:1986:NOVA_VULGATA accessit retro et tetigit fimbriam vestimenti eius, et confestim stetit fluxus sanguinis eius.
3:8:45:LUC:1:1986:NOVA_VULGATA Et ait Iesus: “ Quis est, qui me tetigit? ”. Negantibus autem omnibus, dixit Petrus: “ Praeceptor, turbae te comprimunt et affligunt ”.
3:8:46:LUC:1:1986:NOVA_VULGATA At dixit Iesus: “ Tetigit me aliquis; nam et ego novi virtutem de me exisse ”.
3:8:47:LUC:1:1986:NOVA_VULGATA Videns autem mulier quia non latuit, tremens venit et procidit ante eum et ob quam causam tetigerit eum indicavit coram omni populo et quemadmodum confestim sanata sit.
3:8:48:LUC:1:1986:NOVA_VULGATA At ipse dixit illi: “ Filia, fides tua te salvam fecit. Vade in pace ”.
3:8:49:LUC:1:1986:NOVA_VULGATA Adhuc illo loquente, venit quidam e domo principis synagogae dicens: “ Mortua est filia tua; noli amplius vexare magistrum ”.
3:8:50:LUC:1:1986:NOVA_VULGATA Iesus autem, audito hoc verbo, respondit ei: “ Noli timere; crede tantum, et salva erit ”.
3:8:51:LUC:1:1986:NOVA_VULGATA Et cum venisset domum, non permisit intrare secum quemquam nisi Petrum et Ioannem et Iacobum et patrem puellae et matrem.
3:8:52:LUC:1:1986:NOVA_VULGATA Flebant autem omnes et plangebant illam. At ille dixit: “ Nolite flere; non est enim mortua, sed dormit ”.
3:8:53:LUC:1:1986:NOVA_VULGATA Et deridebant eum scientes quia mortua esset.
3:8:54:LUC:1:1986:NOVA_VULGATA Ipse autem tenens manum eius clamavit dicens: “ Puella, surge! ”.
3:8:55:LUC:1:1986:NOVA_VULGATA Et reversus est spiritus eius, et surrexit continuo; et iussit illi dari manducare.
3:8:56:LUC:1:1986:NOVA_VULGATA Et stupuerunt parentes eius, quibus praecepit, ne alicui dicerent, quod factum erat.
3:9:1:LUC:1:1986:NOVA_VULGATA Convocatis autem Duodecim, dedit illis virtutem et potestatem super omnia daemonia, et ut languores curarent,
3:9:2:LUC:1:1986:NOVA_VULGATA et misit illos praedicare regnum Dei et sanare infirmos;
3:9:3:LUC:1:1986:NOVA_VULGATA et ait ad illos: “ Nihil tuleritis in via, neque virgam neque peram neque panem neque pecuniam, neque duas tunicas habeatis.
3:9:4:LUC:1:1986:NOVA_VULGATA Et in quamcumque domum intraveritis, ibi manete et inde exite.
3:9:5:LUC:1:1986:NOVA_VULGATA Et quicumque non receperint vos, exeuntes de civitate illa pulverem pedum vestrorum excutite in testimonium supra illos ”.
3:9:6:LUC:1:1986:NOVA_VULGATA Egressi autem circumibant per castella evangelizantes et curantes ubique.
3:9:7:LUC:1:1986:NOVA_VULGATA Audivit autem Herodes tetrarcha omnia, quae fiebant, et haesitabat, eo quod diceretur a quibusdam: “ Ioannes surrexit a mortuis ”;
3:9:8:LUC:1:1986:NOVA_VULGATA a quibusdam vero: “ Elias apparuit ”; ab aliis autem: “ Propheta unus de antiquis surrexit ”.
3:9:9:LUC:1:1986:NOVA_VULGATA Et ait Herodes: “ Ioannem ego decollavi; quis autem est iste, de quo audio ego talia? ”. Et quaerebat videre eum.
3:9:10:LUC:1:1986:NOVA_VULGATA Et reversi apostoli narraverunt illi, quaecumque fecerunt. Et assumptis illis, secessit seorsum ad civitatem, quae vocatur Bethsaida.
3:9:11:LUC:1:1986:NOVA_VULGATA Quod cum cognovissent turbae, secutae sunt illum. Et excepit illos et loquebatur illis de regno Dei et eos, qui cura indigebant, sanabat.
3:9:12:LUC:1:1986:NOVA_VULGATA Dies autem coeperat declinare; et accedentes Duodecim dixerunt illi: “ Dimitte turbam, ut euntes in castella villasque, quae circa sunt, divertant et inveniant escas, quia hic in loco deserto sumus ”.
3:9:13:LUC:1:1986:NOVA_VULGATA Ait autem ad illos: “ Vos date illis manducare ”. At illi dixerunt: “ Non sunt nobis plus quam quinque panes et duo pisces, nisi forte nos eamus et emamus in omnem hanc turbam escas ”.
3:9:14:LUC:1:1986:NOVA_VULGATA Erant enim fere viri quinque milia. Ait autem ad discipulos suos: “ Facite illos discumbere per convivia ad quinquagenos ”.
3:9:15:LUC:1:1986:NOVA_VULGATA Et ita fecerunt et discumbere fecerunt omnes.
3:9:16:LUC:1:1986:NOVA_VULGATA Acceptis autem quinque panibus et duobus piscibus, respexit in caelum et benedixit illis et fregit et dabat discipulis suis, ut ponerent ante turbam.
3:9:17:LUC:1:1986:NOVA_VULGATA Et manducaverunt et saturati sunt omnes; et sublatum est, quod superfuit illis, fragmentorum cophini duodecim.
3:9:18:LUC:1:1986:NOVA_VULGATA Et factum est, cum solus esset orans, erant cum illo discipuli, et interrogavit illos dicens: “ Quem me dicunt esse turbae? ”.
3:9:19:LUC:1:1986:NOVA_VULGATA At illi responderunt et dixerunt: “ Ioannem Baptistam, alii autem Eliam, alii vero: Propheta unus de prioribus surrexit ”.
3:9:20:LUC:1:1986:NOVA_VULGATA Dixit autem illis: “ Vos autem quem me esse dicitis? ”. Respondens Petrus dixit: “ Christum Dei ”.
3:9:21:LUC:1:1986:NOVA_VULGATA At ille increpans illos praecepit, ne cui dicerent hoc,
3:9:22:LUC:1:1986:NOVA_VULGATA dicens: “ Oportet Filium hominis multa pati et reprobari a senioribus et principibus sacerdotum et scribis et occidi et tertia die resurgere ”.
3:9:23:LUC:1:1986:NOVA_VULGATA Dicebat autem ad omnes: “ Si quis vult post me venire, abneget semetipsum et tollat crucem suam cotidie et sequatur me.
3:9:24:LUC:1:1986:NOVA_VULGATA Qui enim voluerit animam suam salvam facere, perdet illam; qui autem perdiderit animam suam propter me, hic salvam faciet illam.
3:9:25:LUC:1:1986:NOVA_VULGATA Quid enim proficit homo, si lucretur universum mundum, se autem ipsum perdat vel detrimentum sui faciat?
3:9:26:LUC:1:1986:NOVA_VULGATA Nam qui me erubuerit et meos sermones, hunc Filius hominis erubescet, cum venerit in gloria sua et Patris et sanctorum angelorum.
3:9:27:LUC:1:1986:NOVA_VULGATA Dico autem vobis vere: Sunt aliqui hic stantes, qui non gustabunt mortem, donec videant regnum Dei ”.
3:9:28:LUC:1:1986:NOVA_VULGATA Factum est autem post haec verba fere dies octo, et assumpsit Petrum et Ioannem et Iacobum et ascendit in montem, ut oraret.
3:9:29:LUC:1:1986:NOVA_VULGATA Et facta est, dum oraret, species vultus eius altera, et vestitus eius albus, refulgens.
3:9:30:LUC:1:1986:NOVA_VULGATA Et ecce duo viri loquebantur cum illo, et erant Moyses et Elias,
3:9:31:LUC:1:1986:NOVA_VULGATA qui visi in gloria dicebant exodum eius, quam completurus erat in Ierusalem.
3:9:32:LUC:1:1986:NOVA_VULGATA Petrus vero et qui cum illo gravati erant somno; et evigilantes viderunt gloriam eius et duos viros, qui stabant cum illo.
3:9:33:LUC:1:1986:NOVA_VULGATA Et factum est, cum discederent ab illo, ait Petrus ad Iesum: “ Praeceptor, bonum est nos hic esse; et faciamus tria tabernacula: unum tibi et unum Moysi et unum Eliae ”, nesciens quid diceret.
3:9:34:LUC:1:1986:NOVA_VULGATA Haec autem illo loquente, facta est nubes et obumbravit eos; et timuerunt intrantibus illis in nubem.
3:9:35:LUC:1:1986:NOVA_VULGATA Et vox facta est de nube dicens: “ Hic est Filius meus electus; ipsum audite ”.
3:9:36:LUC:1:1986:NOVA_VULGATA Et dum fieret vox, inventus est Iesus solus. Et ipsi tacuerunt et nemini dixerunt in illis diebus quidquam ex his, quae viderant.
3:9:37:LUC:1:1986:NOVA_VULGATA Factum est autem in sequenti die, descendentibus illis de monte, occurrit illi turba multa.
3:9:38:LUC:1:1986:NOVA_VULGATA Et ecce vir de turba exclamavit dicens: “ Magister, obsecro te, respice in filium meum, quia unicus est mihi;
3:9:39:LUC:1:1986:NOVA_VULGATA et ecce spiritus apprehendit illum, et subito clamat, et dissipat eum cum spuma et vix discedit ab eo dilanians eum;
3:9:40:LUC:1:1986:NOVA_VULGATA et rogavi discipulos tuos, ut eicerent illum, et non potuerunt ”.
3:9:41:LUC:1:1986:NOVA_VULGATA Respondens autem Iesus dixit: “ O generatio infidelis et perversa, usquequo ero apud vos et patiar vos? Adduc huc filium tuum ”.
3:9:42:LUC:1:1986:NOVA_VULGATA Et cum accederet, elisit illum daemonium et dissipavit. Et increpavit Iesus spiritum immundum et sanavit puerum et reddidit illum patri eius.
3:9:43:LUC:1:1986:NOVA_VULGATA Stupebant autem omnes in magnitudine Dei. Omnibusque mirantibus in omnibus, quae faciebat, dixit ad discipulos suos:
3:9:44:LUC:1:1986:NOVA_VULGATA “ Ponite vos in auribus vestris sermones istos: Filius enim hominis futurum est ut tradatur in manus hominum ”.
3:9:45:LUC:1:1986:NOVA_VULGATA At illi ignorabant verbum istud, et erat velatum ante eos, ut non sentirent illud, et time bant interrogare eum de hoc verbo.
3:9:46:LUC:1:1986:NOVA_VULGATA Intravit autem cogitatio in eos, quis eorum maior esset.
3:9:47:LUC:1:1986:NOVA_VULGATA At Iesus sciens cogitationem cordis illorum, apprehendens puerum statuit eum secus se
3:9:48:LUC:1:1986:NOVA_VULGATA et ait illis: “ Quicumque susceperit puerum istum in nomine meo, me recipit; et, quicumque me receperit, recipit eum, qui me misit; nam qui minor est inter omnes vos, hic maior est ”.
3:9:49:LUC:1:1986:NOVA_VULGATA Respondens autem Ioannes dixit: “ Praeceptor, vidimus quendam in nomine tuo eicientem daemonia et prohibuimus eum, quia non sequitur nobiscum ”.
3:9:50:LUC:1:1986:NOVA_VULGATA Et ait ad illum Iesus: “ Nolite prohibere; qui enim non est adversus vos, pro vobis est ”.
3:9:51:LUC:1:1986:NOVA_VULGATA Factum est autem, dum complerentur dies assumptionis eius, et ipse faciem suam firmavit, ut iret Ierusalem,
3:9:52:LUC:1:1986:NOVA_VULGATA et misit nuntios ante conspectum suum. Et euntes intraverunt in castellum Samaritanorum, ut pararent illi.
3:9:53:LUC:1:1986:NOVA_VULGATA Et non receperunt eum, quia facies eius erat euntis Ierusalem.
3:9:54:LUC:1:1986:NOVA_VULGATA Cum vidissent autem discipuli Iacobus et Ioannes, dixerunt: “ Domine, vis dicamus, ut ignis descendat de caelo et consumat illos? ”.
3:9:55:LUC:1:1986:NOVA_VULGATA Et conversus increpavit illos.
3:9:56:LUC:1:1986:NOVA_VULGATA Et ierunt in aliud castellum.
3:9:57:LUC:1:1986:NOVA_VULGATA Et euntibus illis in via, dixit quidam ad illum: “ Sequar te, quocumque ieris ”.
3:9:58:LUC:1:1986:NOVA_VULGATA Et ait illi Iesus: “ Vulpes foveas habent, et volucres caeli nidos, Filius autem hominis non habet, ubi caput reclinet ”.
3:9:59:LUC:1:1986:NOVA_VULGATA Ait autem ad alterum: “ Sequere me ”. Ille autem dixit: “ Domine, permitte mihi primum ire et sepelire patrem meum ”.
3:9:60:LUC:1:1986:NOVA_VULGATA Dixitque ei Iesus: “ Sine, ut mortui sepeliant mortuos suos; tu autem vade, annuntia regnum Dei ”.
3:9:61:LUC:1:1986:NOVA_VULGATA Et ait alter: “ Sequar te, Domine, sed primum permitte mihi renuntiare his, qui domi sunt ”.
3:9:62:LUC:1:1986:NOVA_VULGATA Ait ad illum Iesus: “ Nemo mittens manum suam in aratrum et aspiciens retro, aptus est regno Dei ”.
3:10:1:LUC:1:1986:NOVA_VULGATA Post haec autem designavit Dominus alios septuaginta duos et misit illos binos ante faciem suam in omnem civitatem et locum, quo erat ipse venturus.
3:10:2:LUC:1:1986:NOVA_VULGATA Et dicebat illis: “ Messis quidem multa, operarii autem pauci; rogate ergo Dominum messis, ut mittat operarios in messem suam.
3:10:3:LUC:1:1986:NOVA_VULGATA Ite; ecce ego mitto vos sicut agnos inter lupos.
3:10:4:LUC:1:1986:NOVA_VULGATA Nolite portare sacculum neque peram neque calceamenta et neminem per viam salutaveritis.
3:10:5:LUC:1:1986:NOVA_VULGATA In quamcumque domum intraveritis, primum dicite: “Pax huic domui”.
3:10:6:LUC:1:1986:NOVA_VULGATA Et si ibi fuerit filius pacis, requiescet super illam pax vestra; sin autem, ad vos revertetur.
3:10:7:LUC:1:1986:NOVA_VULGATA In eadem autem domo manete edentes et bibentes, quae apud illos sunt: dignus enim est operarius mercede sua. Nolite transire de domo in domum.
3:10:8:LUC:1:1986:NOVA_VULGATA Et in quamcumque civitatem intraveritis, et susceperint vos, manducate, quae apponuntur vobis,
3:10:9:LUC:1:1986:NOVA_VULGATA et curate infirmos, qui in illa sunt, et dicite illis: “Appropinquavit in vos regnum Dei”.
3:10:10:LUC:1:1986:NOVA_VULGATA In quamcumque civitatem intraveritis, et non receperint vos, exeuntes in plateas eius dicite:
3:10:11:LUC:1:1986:NOVA_VULGATA “Etiam pulverem, qui adhaesit nobis ad pedes de civitate vestra, extergimus in vos; tamen hoc scitote, quia appropinquavit regnum Dei”.
3:10:12:LUC:1:1986:NOVA_VULGATA Dico vobis quia Sodomis in die illa remissius erit quam illi civitati.
3:10:13:LUC:1:1986:NOVA_VULGATA Vae tibi, Chorazin! Vae tibi, Bethsaida! Quia si in Tyro et Sidone factae fuissent virtutes, quae in vobis factae sunt, olim in cilicio et cinere sedentes paeniterent.
3:10:14:LUC:1:1986:NOVA_VULGATA Verumtamen Tyro et Sidoni remissius erit in iudicio quam vobis.
3:10:15:LUC:1:1986:NOVA_VULGATA Et tu, Capharnaum, numquid usque in caelum exaltaberis? Usque ad infernum demergeris!
3:10:16:LUC:1:1986:NOVA_VULGATA Qui vos audit, me audit; et, qui vos spernit, me spernit; qui autem me spernit, spernit eum, qui me misit ”.
3:10:17:LUC:1:1986:NOVA_VULGATA Reversi sunt autem septuaginta duo cum gaudio dicentes: “ Domine, etiam daemonia subiciuntur nobis in nomine tuo! ”.
3:10:18:LUC:1:1986:NOVA_VULGATA Et ait illis: “ Videbam Satanam sicut fulgur de caelo cadentem.
3:10:19:LUC:1:1986:NOVA_VULGATA Ecce dedi vobis potestatem calcandi supra serpentes et scorpiones et supra omnem virtutem inimici; et nihil vobis nocebit.
3:10:20:LUC:1:1986:NOVA_VULGATA Verumtamen in hoc nolite gaudere, quia spiritus vobis subiciuntur; gaudete autem quod nomina vestra scripta sunt in caelis ”.
3:10:21:LUC:1:1986:NOVA_VULGATA In ipsa hora exsultavit Spiritu Sancto et dixit: “ Confiteor tibi, Pater, Domine caeli et terrae, quod abscondisti haec a sapientibus et prudentibus et revelasti ea parvulis; etiam, Pater, quia sic placuit ante te.
3:10:22:LUC:1:1986:NOVA_VULGATA Omnia mihi tradita sunt a Patre meo; et nemo scit qui sit Filius, nisi Pater, et qui sit Pater, nisi Filius et cui voluerit Filius revelare ”.
3:10:23:LUC:1:1986:NOVA_VULGATA Et conversus ad discipulos seorsum dixit: “ Beati oculi, qui vident, quae videtis.
3:10:24:LUC:1:1986:NOVA_VULGATA Dico enim vobis: Multi prophetae et reges voluerunt videre, quae vos videtis, et non viderunt, et audire, quae auditis, et non audierunt ”.
3:10:25:LUC:1:1986:NOVA_VULGATA Et ecce quidam legis peritus surrexit tentans illum dicens: “ Magister, quid faciendo vitam aeternam possidebo? ”.
3:10:26:LUC:1:1986:NOVA_VULGATA At ille dixit ad eum: “ In Lege quid scriptum est? Quomodo legis? ”.
3:10:27:LUC:1:1986:NOVA_VULGATA Ille autem respondens dixit: “ Diliges Dominum Deum tuum ex toto corde tuo et ex tota anima tua et ex omnibus viribus tuis et ex omni mente tua et proximum tuum sicut teipsum ”.
3:10:28:LUC:1:1986:NOVA_VULGATA Dixitque illi: “ Recte respondisti; hoc fac et vives ”.
3:10:29:LUC:1:1986:NOVA_VULGATA Ille autem, volens iustificare seipsum, dixit ad Iesum: “ Et quis est meus proximus? ”.
3:10:30:LUC:1:1986:NOVA_VULGATA Suscipiens autem Iesus dixit: “ Homo quidam descendebat ab Ierusalem in Iericho et incidit in latrones, qui etiam despoliaverunt eum et, plagis impositis, abierunt, semivivo relicto.
3:10:31:LUC:1:1986:NOVA_VULGATA Accidit autem, ut sacerdos quidam descenderet eadem via et, viso illo, praeterivit;
3:10:32:LUC:1:1986:NOVA_VULGATA similiter et Levita, cum esset secus locum et videret eum, pertransiit.
3:10:33:LUC:1:1986:NOVA_VULGATA Samaritanus autem quidam iter faciens, venit secus eum et videns eum misericordia motus est,
3:10:34:LUC:1:1986:NOVA_VULGATA et appropians alligavit vulnera eius infundens oleum et vinum; et imponens illum in iumentum suum duxit in stabulum et curam eius egit.
3:10:35:LUC:1:1986:NOVA_VULGATA Et altera die protulit duos denarios et dedit stabulario et ait: “Curam illius habe, et, quodcumque supererogaveris, ego, cum rediero, reddam tibi”.
3:10:36:LUC:1:1986:NOVA_VULGATA Quis horum trium videtur tibi proximus fuisse illi, qui incidit in latrones? ”.
3:10:37:LUC:1:1986:NOVA_VULGATA At ille dixit: “ Qui fecit misericordiam in illum ”. Et ait illi Iesus: “ Vade et tu fac similiter ”.
3:10:38:LUC:1:1986:NOVA_VULGATA Cum autem irent, ipse intravit in quoddam castellum, et mulier quaedam Martha nomine excepit illum.
3:10:39:LUC:1:1986:NOVA_VULGATA Et huic erat soror nomine Maria, quae etiam sedens secus pedes Domini audiebat verbum illius.
3:10:40:LUC:1:1986:NOVA_VULGATA Martha autem satagebat circa frequens ministerium; quae stetit et ait: “ Domine, non est tibi curae quod soror mea reliquit me solam ministrare? Dic ergo illi, ut me adiuvet ”.
3:10:41:LUC:1:1986:NOVA_VULGATA Et respondens dixit illi Dominus: “ Martha, Martha, sollicita es et turbaris erga plurima,
3:10:42:LUC:1:1986:NOVA_VULGATA porro unum est necessarium; Maria enim optimam partem elegit, quae non auferetur ab ea ”.
3:11:1:LUC:1:1986:NOVA_VULGATA Et factum est cum esset in loco quodam orans, ut cessa vit, dixit unus ex discipulis eius ad eum: “ Domine, doce nos orare, sicut et Ioannes docuit discipulos suos ”.
3:11:2:LUC:1:1986:NOVA_VULGATA Et ait illis: “ Cum oratis, dicite: Pater, sanctificetur nomen tuum, adveniat regnum tuum;
3:11:3:LUC:1:1986:NOVA_VULGATA panem nostrum cotidianum da nobis cotidie,
3:11:4:LUC:1:1986:NOVA_VULGATA et dimitte nobis peccata nostra, si quidem et ipsi dimittimus omni debenti nobis, et ne nos inducas in tentationem ”.
3:11:5:LUC:1:1986:NOVA_VULGATA Et ait ad illos: “ Quis vestrum habebit amicum et ibit ad illum media nocte et dicet illi: “Amice, commoda mihi tres panes,
3:11:6:LUC:1:1986:NOVA_VULGATA quoniam amicus meus venit de via ad me, et non habeo, quod ponam ante illum”;
3:11:7:LUC:1:1986:NOVA_VULGATA et ille de intus respondens dicat: “Noli mihi molestus esse; iam ostium clausum est, et pueri mei mecum sunt in cubili; non possum surgere et dare tibi”.
3:11:8:LUC:1:1986:NOVA_VULGATA Dico vobis: Et si non dabit illi surgens, eo quod amicus eius sit, propter improbitatem tamen eius surget et dabit illi, quotquot habet necessarios.
3:11:9:LUC:1:1986:NOVA_VULGATA Et ego vobis dico: Petite, et dabitur vobis; quaerite, et invenietis; pulsate, et aperietur vobis.
3:11:10:LUC:1:1986:NOVA_VULGATA Omnis enim qui petit, accipit; et, qui quaerit, invenit; et pulsanti aperietur.
3:11:11:LUC:1:1986:NOVA_VULGATA Quem autem ex vobis patrem filius petierit piscem, numquid pro pisce serpentem dabit illi?
3:11:12:LUC:1:1986:NOVA_VULGATA Aut si petierit ovum, numquid porriget illi scorpionem?
3:11:13:LUC:1:1986:NOVA_VULGATA Si ergo vos, cum sitis mali, nostis dona bona dare filiis vestris, quanto magis Pater de caelo dabit Spiritum Sanctum petentibus se ”.
3:11:14:LUC:1:1986:NOVA_VULGATA Et erat eiciens daemonium, et illud erat mutum; et factum est, cum daemonium exisset, locutus est mutus. Et admiratae sunt turbae;
3:11:15:LUC:1:1986:NOVA_VULGATA quidam autem ex eis dixerunt: “ In Beelzebul principe daemoniorum eicit daemonia ”.
3:11:16:LUC:1:1986:NOVA_VULGATA Et alii tentantes signum de caelo quaerebant ab eo.
3:11:17:LUC:1:1986:NOVA_VULGATA Ipse autem sciens cogitationes eorum dixit eis: “ Omne regnum in seipsum divisum desolatur, et domus supra domum cadit.
3:11:18:LUC:1:1986:NOVA_VULGATA Si autem et Satanas in seipsum divisus est, quomodo stabit regnum ipsius? Quia dicitis in Beelzebul eicere me daemonia.
3:11:19:LUC:1:1986:NOVA_VULGATA Si autem ego in Beelzebul eicio daemonia, filii vestri in quo eiciunt? Ideo ipsi iudices vestri erunt.
3:11:20:LUC:1:1986:NOVA_VULGATA Porro si in digito Dei eicio daemonia, profecto pervenit in vos regnum Dei.
3:11:21:LUC:1:1986:NOVA_VULGATA Cum fortis armatus custodit atrium suum, in pace sunt ea, quae possidet;
3:11:22:LUC:1:1986:NOVA_VULGATA si autem fortior illo superveniens vicerit eum, universa arma eius auferet, in quibus confidebat, et spolia eius distribuet.
3:11:23:LUC:1:1986:NOVA_VULGATA Qui non est mecum, adversum me est; et, qui non colligit mecum, dispergit.
3:11:24:LUC:1:1986:NOVA_VULGATA Cum immundus spiritus exierit de homine, perambulat per loca inaquosa quaerens requiem; et non inveniens dicit: “Revertar in domum meam unde exivi”. 
3:11:25:LUC:1:1986:NOVA_VULGATA Et cum venerit, invenit scopis mundatam et exornatam.
3:11:26:LUC:1:1986:NOVA_VULGATA Et tunc vadit et assumit septem alios spiritus nequiores se, et ingressi habitant ibi; et sunt novissima hominis illius peiora prioribus ”.
3:11:27:LUC:1:1986:NOVA_VULGATA Factum est autem, cum haec diceret, extollens vocem quaedam mulier de turba dixit illi: “ Beatus venter, qui te portavit, et ubera, quae suxisti! ”.
3:11:28:LUC:1:1986:NOVA_VULGATA At ille dixit: “ Quinimmo beati, qui audiunt verbum Dei et custodiunt! ”.
3:11:29:LUC:1:1986:NOVA_VULGATA Turbis autem concurrentibus, coepit dicere: “ Generatio haec generatio nequam est; signum quaerit, et signum non dabitur illi, nisi signum Ionae.
3:11:30:LUC:1:1986:NOVA_VULGATA Nam sicut Ionas fuit signum Ninevitis, ita erit et Filius hominis generationi isti.
3:11:31:LUC:1:1986:NOVA_VULGATA Regina austri surget in iudicio cum viris generationis huius et condemnabit illos, quia venit a finibus terrae audire sapientiam Salomonis, et ecce plus Salomone hic.
3:11:32:LUC:1:1986:NOVA_VULGATA Viri Ninevitae surgent in iudicio cum generatione hac et condemnabunt illam, quia paenitentiam egerunt ad praedicationem Ionae, et ecce plus Iona hic.
3:11:33:LUC:1:1986:NOVA_VULGATA Nemo lucernam accendit et in abscondito ponit neque sub modio sed supra candelabrum, ut, qui ingrediuntur, lumen videant.
3:11:34:LUC:1:1986:NOVA_VULGATA Lucerna corporis est oculus tuus. Si oculus tuus fuerit simplex, totum corpus tuum lucidum erit; si autem nequam fuerit, etiam corpus tuum tenebrosum erit.
3:11:35:LUC:1:1986:NOVA_VULGATA Vide ergo, ne lumen, quod in te est, tenebrae sint.
3:11:36:LUC:1:1986:NOVA_VULGATA Si ergo corpus tuum totum lucidum fuerit non habens aliquam partem tenebrarum, erit lucidum totum, sicut quando lucerna in fulgore suo illuminat te ”.
3:11:37:LUC:1:1986:NOVA_VULGATA Et cum loqueretur, rogavit illum quidam pharisaeus, ut pranderet apud se; et ingressus recubuit.
3:11:38:LUC:1:1986:NOVA_VULGATA Pharisaeus autem videns miratus est quod non baptizatus esset ante prandium.
3:11:39:LUC:1:1986:NOVA_VULGATA Et ait Dominus ad illum: “ Nunc vos pharisaei, quod de foris est calicis et catini, mundatis; quod autem intus est vestrum, plenum est rapina et iniquitate.
3:11:40:LUC:1:1986:NOVA_VULGATA Stulti! Nonne, qui fecit, quod de foris est, etiam id, quod de intus est, fecit?
3:11:41:LUC:1:1986:NOVA_VULGATA Verumtamen, quae insunt, date eleemosynam; et ecce omnia munda sunt vobis.
3:11:42:LUC:1:1986:NOVA_VULGATA Sed vae vobis pharisaeis, quia decimatis mentam et rutam et omne holus et praeteritis iudicium et caritatem Dei! Haec autem oportuit facere et illa non omittere.
3:11:43:LUC:1:1986:NOVA_VULGATA Vae vobis pharisaeis, quia diligitis primam cathedram in synagogis et salutationes in foro!
3:11:44:LUC:1:1986:NOVA_VULGATA Vae vobis, quia estis ut monumenta, quae non parent, et homines ambulantes supra nesciunt! ”.
3:11:45:LUC:1:1986:NOVA_VULGATA Respondens autem quidam ex legis peritis ait illi: “ Magister, haec dicens etiam nobis contumeliam facis ”.
3:11:46:LUC:1:1986:NOVA_VULGATA At ille ait: “ Et vobis legis peritis: Vae, quia oneratis homines oneribus, quae portari non possunt, et ipsi uno digito vestro non tangitis sarcinas!
3:11:47:LUC:1:1986:NOVA_VULGATA Vae vobis, quia aedificatis monumenta prophetarum, patres autem vestri occiderunt illos!
3:11:48:LUC:1:1986:NOVA_VULGATA Profecto testificamini et consentitis operibus patrum vestrorum, quoniam ipsi quidem eos occiderunt, vos autem aedificatis.
3:11:49:LUC:1:1986:NOVA_VULGATA Propterea et sapientia Dei dixit: Mittam ad illos prophetas et apostolos, et ex illis occident et persequentur,
3:11:50:LUC:1:1986:NOVA_VULGATA ut requiratur sanguis omnium prophetarum, qui effusus est a constitutione mundi, a generatione ista,
3:11:51:LUC:1:1986:NOVA_VULGATA a sanguine Abel usque ad sanguinem Zachariae, qui periit inter altare et aedem. Ita dico vobis: Requiretur ab hac generatione.
3:11:52:LUC:1:1986:NOVA_VULGATA Vae vobis legis peritis, quia tulistis clavem scientiae! Ipsi non introistis et eos, qui introibant, prohibuistis ”.
3:11:53:LUC:1:1986:NOVA_VULGATA Cum autem inde exisset, coeperunt scribae et pharisaei graviter insistere et eum allicere in sermone de multis
3:11:54:LUC:1:1986:NOVA_VULGATA insidiantes ei, ut caperent aliquid ex ore eius.
3:12:1:LUC:1:1986:NOVA_VULGATA Interea multis turbis circumstantibus, ita ut se invicem conculcarent, coepit dicere ad discipulos suos primum: “ Attendite a fermento pharisaeorum, quod est hypocrisis.
3:12:2:LUC:1:1986:NOVA_VULGATA Nihil autem opertum est, quod non reveletur, neque absconditum, quod non sciatur.
3:12:3:LUC:1:1986:NOVA_VULGATA Quoniam, quae in tenebris dixistis, in lumine audientur; et, quod in aurem locuti estis in cubiculis, praedicabitur in tectis.
3:12:4:LUC:1:1986:NOVA_VULGATA Dico autem vobis amicis meis: Ne terreamini ab his, qui occidunt corpus et post haec non habent amplius, quod faciant.
3:12:5:LUC:1:1986:NOVA_VULGATA Ostendam autem vobis quem timeatis: Timete eum, qui postquam occiderit, habet potestatem mittere in gehennam. Ita dico vobis: Hunc timete.
3:12:6:LUC:1:1986:NOVA_VULGATA Nonne quinque passeres veneunt dipundio? Et unus ex illis non est in oblivione coram Deo.
3:12:7:LUC:1:1986:NOVA_VULGATA Sed et capilli capitis vestri omnes numerati sunt. Nolite timere; multis passeribus pluris estis.
3:12:8:LUC:1:1986:NOVA_VULGATA Dico autem vobis: Omnis, quicumque confessus fuerit in me coram hominibus, et Filius hominis confitebitur in illo coram angelis Dei;
3:12:9:LUC:1:1986:NOVA_VULGATA qui autem negaverit me coram hominibus, denegabitur coram angelis Dei.
3:12:10:LUC:1:1986:NOVA_VULGATA Et omnis, qui dicet verbum in Filium hominis, remittetur illi; ei autem, qui in Spiritum Sanctum blasphemaverit, non remittetur.
3:12:11:LUC:1:1986:NOVA_VULGATA Cum autem inducent vos in synagogas et ad magistratus et potestates, nolite solliciti esse qualiter aut quid respondeatis aut quid dicatis:
3:12:12:LUC:1:1986:NOVA_VULGATA Spiritus enim Sanctus docebit vos in ipsa hora, quae oporteat dicere ”.
3:12:13:LUC:1:1986:NOVA_VULGATA Ait autem quidam ei de turba: “ Magister, dic fratri meo, ut dividat mecum hereditatem ”.
3:12:14:LUC:1:1986:NOVA_VULGATA At ille dixit ei: “ Homo, quis me constituit iudicem aut divisorem super vos? ”.
3:12:15:LUC:1:1986:NOVA_VULGATA Dixitque ad illos: “ Videte et cavete ab omni avaritia, quia si cui res abundant, vita eius non est ex his, quae possidet ”.
3:12:16:LUC:1:1986:NOVA_VULGATA Dixit autem similitudinem ad illos dicens: “ Hominis cuiusdam divitis uberes fructus ager attulit.
3:12:17:LUC:1:1986:NOVA_VULGATA Et cogitabat intra se dicens: “Quid faciam, quod non habeo, quo congregem fructus meos?”.
3:12:18:LUC:1:1986:NOVA_VULGATA Et dixit: “Hoc faciam: destruam horrea mea et maiora aedificabo et illuc congregabo omne triticum et bona mea;
3:12:19:LUC:1:1986:NOVA_VULGATA et dicam animae meae: Anima, habes multa bona posita in annos plurimos; requiesce, comede, bibe, epulare”.
3:12:20:LUC:1:1986:NOVA_VULGATA Dixit autem illi Deus: “Stulte! Hac nocte animam tuam repetunt a te; quae autem parasti, cuius erunt?”.
3:12:21:LUC:1:1986:NOVA_VULGATA Sic est qui sibi thesaurizat et non fit in Deum dives ”.
3:12:22:LUC:1:1986:NOVA_VULGATA Dixitque ad discipulos suos: “ Ideo dico vobis: nolite solliciti esse animae quid manducetis, neque corpori quid vestiamini.
3:12:23:LUC:1:1986:NOVA_VULGATA Anima enim plus est quam esca, et corpus quam vestimentum.
3:12:24:LUC:1:1986:NOVA_VULGATA Considerate corvos, quia non seminant neque metunt, quibus non est cellarium neque horreum, et Deus pascit illos; quanto magis vos pluris estis volucribus.
3:12:25:LUC:1:1986:NOVA_VULGATA Quis autem vestrum cogitando potest adicere ad aetatem suam cubitum?
3:12:26:LUC:1:1986:NOVA_VULGATA Si ergo neque, quod minimum est, potestis, quid de ceteris solliciti estis?
3:12:27:LUC:1:1986:NOVA_VULGATA Considerate lilia quomodo crescunt: non laborant neque nent; dico autem vobis: Nec Salomon in omni gloria sua vestiebatur sicut unum ex istis.
3:12:28:LUC:1:1986:NOVA_VULGATA Si autem fenum, quod hodie in agro est et cras in clibanum mittitur, Deus sic vestit, quanto magis vos, pusillae fidei.
3:12:29:LUC:1:1986:NOVA_VULGATA Et vos nolite quaerere quid manducetis aut quid bibatis et nolite solliciti esse.
3:12:30:LUC:1:1986:NOVA_VULGATA Haec enim omnia gentes mundi quaerunt; Pater autem vester scit quoniam his indigetis.
3:12:31:LUC:1:1986:NOVA_VULGATA Verumtamen quaerite regnum eius; et haec adicientur vobis.
3:12:32:LUC:1:1986:NOVA_VULGATA Noli timere, pusillus grex, quia complacuit Patri vestro dare vobis regnum.
3:12:33:LUC:1:1986:NOVA_VULGATA Vendite, quae possidetis, et date eleemosynam. Facite vobis sacculos, qui non veterescunt, thesaurum non deficientem in caelis, quo fur non appropiat, neque tinea corrumpit;
3:12:34:LUC:1:1986:NOVA_VULGATA ubi enim thesaurus vester est, ibi et cor vestrum erit.
3:12:35:LUC:1:1986:NOVA_VULGATA Sint lumbi vestri praecincti et lucernae ardentes,
3:12:36:LUC:1:1986:NOVA_VULGATA et vos similes hominibus exspectantibus dominum suum, quando revertatur a nuptiis, ut, cum venerit et pulsaverit, confestim aperiant ei.
3:12:37:LUC:1:1986:NOVA_VULGATA Beati, servi illi, quos, cum venerit dominus, invenerit vigilantes. Amen dico vobis, quod praecinget se et faciet illos discumbere et transiens ministrabit illis.
3:12:38:LUC:1:1986:NOVA_VULGATA Et si venerit in secunda vigilia, et si in tertia vigilia venerit, et ita invenerit, beati sunt illi.
3:12:39:LUC:1:1986:NOVA_VULGATA Hoc autem scitote, quia, si sciret pater familias, qua hora fur veniret, non sineret perfodi domum suam.
3:12:40:LUC:1:1986:NOVA_VULGATA Et vos estote parati, quia, qua hora non putatis, Filius hominis venit ”.
3:12:41:LUC:1:1986:NOVA_VULGATA Ait autem Petrus: “ Domine, ad nos dicis hanc parabolam an et ad omnes? ”.
3:12:42:LUC:1:1986:NOVA_VULGATA Et dixit Dominus: “ Quis putas est fidelis dispensator et prudens, quem constituet dominus super familiam suam, ut det illis in tempore tritici mensuram?
3:12:43:LUC:1:1986:NOVA_VULGATA Beatus ille servus, quem, cum venerit dominus eius, invenerit ita facientem.
3:12:44:LUC:1:1986:NOVA_VULGATA Vere dico vobis: Supra omnia, quae possidet, constituet illum.
3:12:45:LUC:1:1986:NOVA_VULGATA Quod si dixerit servus ille in corde suo: “Moram facit dominus meus venire”, et coeperit percutere pueros et ancillas et edere et bibere et inebriari,
3:12:46:LUC:1:1986:NOVA_VULGATA veniet dominus servi illius in die, qua non sperat, et hora, qua nescit, et dividet eum partemque eius cum infidelibus ponet.
3:12:47:LUC:1:1986:NOVA_VULGATA Ille autem servus, qui cognovit voluntatem domini sui et non praeparavit vel non fecit secundum voluntatem eius, vapulabit multis;
3:12:48:LUC:1:1986:NOVA_VULGATA qui autem non cognovit et fecit digna plagis, vapulabit paucis. Omni autem, cui multum datum est, multum quaeretur ab eo; et cui commendaverunt multum, plus petent ab eo.
3:12:49:LUC:1:1986:NOVA_VULGATA Ignem veni mittere in terram et quid volo? Si iam accensus esset!
3:12:50:LUC:1:1986:NOVA_VULGATA Baptisma autem habeo baptizari et quomodo coartor, usque dum perficiatur!
3:12:51:LUC:1:1986:NOVA_VULGATA Putatis quia pacem veni dare in terram? Non, dico vobis, sed separationem.
3:12:52:LUC:1:1986:NOVA_VULGATA Erunt enim ex hoc quinque in domo una divisi: tres in duo, et duo in tres;
3:12:53:LUC:1:1986:NOVA_VULGATA dividentur pater in filium et filius in patrem, mater in filiam et filia in matrem, socrus in nurum suam et nurus in socrum ”.
3:12:54:LUC:1:1986:NOVA_VULGATA Dicebat autem et ad turbas: “ Cum videritis nubem orientem ab occasu, statim dicitis: “Nimbus venit”, et ita fit;
3:12:55:LUC:1:1986:NOVA_VULGATA et cum austrum flantem, dicitis: “Aestus erit”, et fit.
3:12:56:LUC:1:1986:NOVA_VULGATA Hypocritae, faciem terrae et caeli nostis probare, hoc autem tempus quomodo nescitis probare?
3:12:57:LUC:1:1986:NOVA_VULGATA Quid autem et a vobis ipsis non iudicatis, quod iustum est?
3:12:58:LUC:1:1986:NOVA_VULGATA Cum autem vadis cum adversario tuo ad principem, in via da operam liberari ab illo, ne forte trahat te apud iudicem, et iudex tradat te exactori, et exactor mittat te in carcerem.
3:12:59:LUC:1:1986:NOVA_VULGATA Dico tibi: Non exies inde, donec etiam novissimum minutum reddas ”.
3:13:1:LUC:1:1986:NOVA_VULGATA Aderant autem quidam ipso in tempore nuntiantes illi de Galilaeis, quorum sanguinem Pilatus miscuit cum sacrificiis eorum.
3:13:2:LUC:1:1986:NOVA_VULGATA Et respondens dixit illis: “ Putatis quod hi Galilaei prae omnibus Galilaeis peccatores fuerunt, quia talia passi sunt?
3:13:3:LUC:1:1986:NOVA_VULGATA Non, dico vobis, sed, nisi paenitentiam egeritis, omnes similiter peribitis.
3:13:4:LUC:1:1986:NOVA_VULGATA Vel illi decem et octo, supra quos cecidit turris in Siloam et occidit eos, putatis quia et ipsi debitores fuerunt praeter omnes homines habitantes in Ierusalem?
3:13:5:LUC:1:1986:NOVA_VULGATA Non, dico vobis, sed, si non paenitentiam egeritis, omnes similiter peribitis ”.
3:13:6:LUC:1:1986:NOVA_VULGATA Dicebat autem hanc similitudinem: “ Arborem fici habebat quidam plantatam in vinea sua et venit quaerens fructum in illa et non invenit.
3:13:7:LUC:1:1986:NOVA_VULGATA Dixit autem ad cultorem vineae: “Ecce anni tres sunt, ex quo venio quaerens fructum in ficulnea hac et non invenio. Succide ergo illam. Ut quid etiam terram evacuat?”.
3:13:8:LUC:1:1986:NOVA_VULGATA At ille respondens dicit illi: “Domine, dimitte illam et hoc anno, usque dum fodiam circa illam et mittam stercora,
3:13:9:LUC:1:1986:NOVA_VULGATA et si quidem fecerit fructum in futurum; sin autem succides eam” ”.
3:13:10:LUC:1:1986:NOVA_VULGATA Erat autem docens in una synagogarum sabbatis.
3:13:11:LUC:1:1986:NOVA_VULGATA Et ecce mulier, quae habebat spiritum infirmitatis annis decem et octo et erat inclinata nec omnino poterat sursum respicere.
3:13:12:LUC:1:1986:NOVA_VULGATA Quam cum vidisset Iesus, vocavit et ait illi: “ Mulier, dimissa es ab infirmitate tua ”,
3:13:13:LUC:1:1986:NOVA_VULGATA et imposuit illi manus; et confestim erecta est et glorificabat Deum.
3:13:14:LUC:1:1986:NOVA_VULGATA Respondens autem archisynagogus, indignans quia sabbato curasset Iesus, dicebat turbae: “ Sex dies sunt, in quibus oportet operari; in his ergo venite et curamini et non in die sabbati ”.
3:13:15:LUC:1:1986:NOVA_VULGATA Respondit autem ad illum Dominus et dixit: “ Hypocritae, unusquisque vestrum sabbato non solvit bovem suum aut asinum a praesepio et ducit adaquare?
3:13:16:LUC:1:1986:NOVA_VULGATA Hanc autem filiam Abrahae, quam alligavit Satanas ecce decem et octo annis, non oportuit solvi a vinculo isto die sabbati? ”.
3:13:17:LUC:1:1986:NOVA_VULGATA Et cum haec diceret, erubescebant omnes adversarii eius, et omnis populus gaudebat in universis, quae gloriose fiebant ab eo.
3:13:18:LUC:1:1986:NOVA_VULGATA Dicebat ergo: “ Cui simile est regnum Dei, et cui simile existimabo illud?
3:13:19:LUC:1:1986:NOVA_VULGATA Simile est grano sinapis, quod acceptum homo misit in hortum suum, et crevit et factum est in arborem, et volucres caeli requieverunt in ramis eius ”.
3:13:20:LUC:1:1986:NOVA_VULGATA Et iterum dixit: “ Cui simile aestimabo regnum Dei?
3:13:21:LUC:1:1986:NOVA_VULGATA Simile est fermento, quod acceptum mulier abscondit in farinae sata tria, donec fermentaretur totum ”.
3:13:22:LUC:1:1986:NOVA_VULGATA Et ibat per civitates et castella docens et iter faciens in Hierosolymam.
3:13:23:LUC:1:1986:NOVA_VULGATA Ait autem illi quidam: “ Domine, pauci sunt, qui salvantur? ”. Ipse autem dixit ad illos:
3:13:24:LUC:1:1986:NOVA_VULGATA “ Contendite intrare per angustam portam, quia multi, dico vobis, quaerent intrare et non poterunt.
3:13:25:LUC:1:1986:NOVA_VULGATA Cum autem surrexerit pater familias et clauserit ostium, et incipietis foris stare et pulsare ostium dicentes: “Domine, aperi nobis”; et respondens dicet vobis: “Nescio vos unde sitis”.
3:13:26:LUC:1:1986:NOVA_VULGATA Tunc incipietis dicere: “Manducavimus coram te et bibimus, et in plateis nostris docuisti”;
3:13:27:LUC:1:1986:NOVA_VULGATA et dicet loquens vobis: “Nescio vos unde sitis; discedite a me, omnes operarii iniquitatis”.
3:13:28:LUC:1:1986:NOVA_VULGATA Ibi erit fletus et stridor dentium, cum videritis Abraham et Isaac et Iacob et omnes prophetas in regno Dei, vos autem expelli foras.
3:13:29:LUC:1:1986:NOVA_VULGATA Et venient ab oriente et occidente et aquilone et austro et accumbent in regno Dei.
3:13:30:LUC:1:1986:NOVA_VULGATA Et ecce sunt novissimi, qui erunt primi, et sunt primi, qui erunt novissimi ”.
3:13:31:LUC:1:1986:NOVA_VULGATA In ipsa hora accesserunt quidam pharisaeorum dicentes illi: “ Exi et vade hinc, quia Herodes vult te occidere ”.
3:13:32:LUC:1:1986:NOVA_VULGATA Et ait illis: “ Ite, dicite vulpi illi: “Ecce eicio daemonia et sanitates perficio hodie et cras et tertia consummor.
3:13:33:LUC:1:1986:NOVA_VULGATA Verumtamen oportet me hodie et cras et sequenti ambulare, quia non capit prophetam perire extra Ierusalem”.
3:13:34:LUC:1:1986:NOVA_VULGATA Ierusalem, Ierusalem, quae occidis prophetas et lapidas eos, qui missi sunt ad te, quotiens volui congregare filios tuos, quemadmodum avis nidum suum sub pinnis, et noluistis.
3:13:35:LUC:1:1986:NOVA_VULGATA Ecce relinquitur vobis domus vestra. Dico autem vobis: Non videbitis me, donec veniat cum dicetis: “Benedictus, qui venit in nomine Domini” ”.
3:14:1:LUC:1:1986:NOVA_VULGATA Et factum est, cum intraret in domum cuiusdam principis pharisaeorum sabbato manducare panem, et ipsi observabant eum.
3:14:2:LUC:1:1986:NOVA_VULGATA Et ecce homo quidam hydropicus erat ante illum.
3:14:3:LUC:1:1986:NOVA_VULGATA Et respondens Iesus dixit ad legis peritos et pharisaeos dicens: “ Licet sabbato curare an non? ”.
3:14:4:LUC:1:1986:NOVA_VULGATA At illi tacuerunt. Ipse vero apprehensum sanavit eum ac dimisit.
3:14:5:LUC:1:1986:NOVA_VULGATA Et ad illos dixit: “ Cuius vestrum filius aut bos in puteum cadet, et non continuo extrahet illum die sabbati? ”.
3:14:6:LUC:1:1986:NOVA_VULGATA Et non poterant ad haec respondere illi.
3:14:7:LUC:1:1986:NOVA_VULGATA Dicebat autem ad invitatos parabolam, intendens quomodo primos accubitus eligerent, dicens ad illos:
3:14:8:LUC:1:1986:NOVA_VULGATA “ Cum invitatus fueris ab aliquo ad nuptias, non discumbas in primo loco, ne forte honoratior te sit invitatus ab eo,
3:14:9:LUC:1:1986:NOVA_VULGATA et veniens is qui te et illum vocavit, dicat tibi: “Da huic locum”; et tunc incipias cum rubore novissimum locum tenere.
3:14:10:LUC:1:1986:NOVA_VULGATA Sed cum vocatus fueris, vade, recumbe in novissimo loco, ut, cum venerit qui te invitavit, dicat tibi: “Amice, ascende superius”; tunc erit tibi gloria coram omnibus simul discumbentibus.
3:14:11:LUC:1:1986:NOVA_VULGATA Quia omnis, qui se exaltat, humiliabitur; et, qui se humiliat, exaltabitur ”.
3:14:12:LUC:1:1986:NOVA_VULGATA Dicebat autem et ei, qui se invitaverat: “ Cum facis prandium aut cenam, noli vocare amicos tuos neque fratres tuos neque cognatos neque vicinos divites, ne forte et ipsi te reinvitent, et fiat tibi retributio.
3:14:13:LUC:1:1986:NOVA_VULGATA Sed cum facis convivium, voca pauperes, debiles, claudos, caecos;
3:14:14:LUC:1:1986:NOVA_VULGATA et beatus eris, quia non habent retribuere tibi. Retribuetur enim tibi in resurrectione iustorum ”.
3:14:15:LUC:1:1986:NOVA_VULGATA Haec cum audisset quidam de simul discumbentibus, dixit illi: “ Beatus, qui manducabit panem in regno Dei ”.
3:14:16:LUC:1:1986:NOVA_VULGATA At ipse dixit ei: “ Homo quidam fecit cenam magnam et vocavit multos;
3:14:17:LUC:1:1986:NOVA_VULGATA et misit servum suum hora cenae dicere invitatis: “Venite, quia iam paratum est”.
3:14:18:LUC:1:1986:NOVA_VULGATA Et coeperunt simul omnes excusare. Primus dixit ei: “Villam emi et necesse habeo exire et videre illam; rogo te, habe me excusatum”.
3:14:19:LUC:1:1986:NOVA_VULGATA Et alter dixit: “Iuga boum emi quinque et eo probare illa; rogo te, habe me excusatum”.
3:14:20:LUC:1:1986:NOVA_VULGATA Et alius dixit: “Uxorem duxi et ideo non possum venire”.
3:14:21:LUC:1:1986:NOVA_VULGATA Et reversus servus nuntiavit haec domino suo. Tunc iratus pater familias dixit servo suo: “Exi cito in plateas et vicos civitatis et pauperes ac debiles et caecos et claudos introduc huc”.
3:14:22:LUC:1:1986:NOVA_VULGATA Et ait servus: “Domine, factum est, ut imperasti, et adhuc locus est”.
3:14:23:LUC:1:1986:NOVA_VULGATA Et ait dominus servo: “Exi in vias et saepes, et compelle intrare, ut impleatur domus mea.
3:14:24:LUC:1:1986:NOVA_VULGATA Dico autem vobis, quod nemo virorum illorum, qui vocati sunt, gustabit cenam meam” ”.
3:14:25:LUC:1:1986:NOVA_VULGATA Ibant autem turbae multae cum eo; et conversus dixit ad illos:
3:14:26:LUC:1:1986:NOVA_VULGATA “ Si quis venit ad me et non odit patrem suum et matrem et uxorem et filios et fratres et sorores, adhuc et animam suam, non potest esse meus discipulus.
3:14:27:LUC:1:1986:NOVA_VULGATA Et, qui non baiulat crucem suam et venit post me, non potest esse meus discipulus.
3:14:28:LUC:1:1986:NOVA_VULGATA Quis enim ex vobis volens turrem aedificare, non prius sedens computat sumptus, si habet ad perficiendum?
3:14:29:LUC:1:1986:NOVA_VULGATA Ne, posteaquam posuerit fundamentum et non potuerit perficere, omnes, qui vident, incipiant illudere ei
3:14:30:LUC:1:1986:NOVA_VULGATA dicentes: “Hic homo coepit aedificare et non potuit consummare”.
3:14:31:LUC:1:1986:NOVA_VULGATA Aut quis rex, iturus committere bellum adversus alium regem, non sedens prius cogitat, si possit cum decem milibus occurrere ei, qui cum viginti milibus venit ad se?
3:14:32:LUC:1:1986:NOVA_VULGATA Alioquin, adhuc illo longe agente, legationem mittens rogat ea, quae pacis sunt.
3:14:33:LUC:1:1986:NOVA_VULGATA Sic ergo omnis ex vobis, qui non renuntiat omnibus, quae possidet, non potest meus esse discipulus.
3:14:34:LUC:1:1986:NOVA_VULGATA Bonum est sal; si autem sal quoque evanuerit, in quo condietur?
3:14:35:LUC:1:1986:NOVA_VULGATA Neque in terram neque in sterquilinium utile est, sed foras proiciunt illud. Qui habet aures audiendi, audiat ”.
3:15:1:LUC:1:1986:NOVA_VULGATA Erant autem appropinquantes ei omnes publicani et peccatores, ut audirent illum.
3:15:2:LUC:1:1986:NOVA_VULGATA Et murmurabant pharisaei et scribae dicentes: “ Hic peccatores recipit et manducat cum illis ”.
3:15:3:LUC:1:1986:NOVA_VULGATA Et ait ad illos parabolam istam dicens:
3:15:4:LUC:1:1986:NOVA_VULGATA “ Quis ex vobis homo, qui habet centum oves et si perdiderit unam ex illis, nonne dimittit nonaginta novem in deserto et vadit ad illam, quae perierat, donec inveniat illam?
3:15:5:LUC:1:1986:NOVA_VULGATA Et cum invenerit eam, imponit in umeros suos gaudens
3:15:6:LUC:1:1986:NOVA_VULGATA et veniens domum convocat amicos et vicinos dicens illis: “Congratulamini mihi, quia inveni ovem meam, quae perierat”.
3:15:7:LUC:1:1986:NOVA_VULGATA Dico vobis: Ita gaudium erit in caelo super uno peccatore paenitentiam agente quam super nonaginta novem iustis, qui non indigent paenitentia.
3:15:8:LUC:1:1986:NOVA_VULGATA Aut quae mulier habens drachmas decem, si perdiderit drachmam unam, nonne accendit lucernam et everrit domum et quaerit diligenter, donec inveniat?
3:15:9:LUC:1:1986:NOVA_VULGATA Et cum invenerit, convocat amicas et vicinas dicens: “Congratulamini mihi, quia inveni drachmam, quam perdideram”.
3:15:10:LUC:1:1986:NOVA_VULGATA Ita dico vobis: Gaudium fit coram angelis Dei super uno peccatore paenitentiam agente ”.
3:15:11:LUC:1:1986:NOVA_VULGATA Ait autem: “ Homo quidam habebat duos filios.
3:15:12:LUC:1:1986:NOVA_VULGATA Et dixit adulescentior ex illis patri: “Pater, da mihi portionem substantiae, quae me contingit”. Et divisit illis substantiam.
3:15:13:LUC:1:1986:NOVA_VULGATA Et non post multos dies, congregatis omnibus, adulescentior filius peregre profectus est in regionem longinquam et ibi dissipavit substantiam suam vivendo luxuriose.
3:15:14:LUC:1:1986:NOVA_VULGATA Et postquam omnia consummasset, facta est fames valida in regione illa, et ipse coepit egere.
3:15:15:LUC:1:1986:NOVA_VULGATA Et abiit et adhaesit uni civium regionis illius, et misit illum in villam suam, ut pasceret porcos;
3:15:16:LUC:1:1986:NOVA_VULGATA et cupiebat saturari de siliquis, quas porci manducabant, et nemo illi dabat.
3:15:17:LUC:1:1986:NOVA_VULGATA In se autem reversus dixit: “Quanti mercennarii patris mei abundant panibus, ego autem hic fame pereo.
3:15:18:LUC:1:1986:NOVA_VULGATA Surgam et ibo ad patrem meum et dicam illi: Pater, peccavi in caelum et coram te
3:15:19:LUC:1:1986:NOVA_VULGATA et iam non sum dignus vocari filius tuus; fac me sicut unum de mercennariis tuis”.
3:15:20:LUC:1:1986:NOVA_VULGATA Et surgens venit ad patrem suum. Cum autem adhuc longe esset, vidit illum pater ipsius et misericordia motus est et accurrens cecidit supra collum eius et osculatus est illum.
3:15:21:LUC:1:1986:NOVA_VULGATA Dixitque ei filius: “Pater, peccavi in caelum et coram te; iam non sum dignus vocari filius tuus”.
3:15:22:LUC:1:1986:NOVA_VULGATA Dixit autem pater ad servos suos: “Cito proferte stolam primam et induite illum et date anulum in manum eius et calceamenta in pedes
3:15:23:LUC:1:1986:NOVA_VULGATA et adducite vitulum saginatum, occidite et manducemus et epulemur,
3:15:24:LUC:1:1986:NOVA_VULGATA quia hic filius meus mortuus erat et revixit, perierat et inventus est”. Et coeperunt epulari.
3:15:25:LUC:1:1986:NOVA_VULGATA Erat autem filius eius senior in agro et, cum veniret et appropinquaret domui, audivit symphoniam et choros
3:15:26:LUC:1:1986:NOVA_VULGATA et vocavit unum de servis et interrogavit quae haec essent.
3:15:27:LUC:1:1986:NOVA_VULGATA Isque dixit illi: “Frater tuus venit, et occidit pater tuus vitulum saginatum, quia salvum illum recepit”.
3:15:28:LUC:1:1986:NOVA_VULGATA Indignatus est autem et nolebat introire. Pater ergo illius egressus coepit rogare illum.
3:15:29:LUC:1:1986:NOVA_VULGATA At ille respondens dixit patri suo: “Ecce tot annis servio tibi et numquam mandatum tuum praeterii, et numquam dedisti mihi haedum, ut cum amicis meis epularer;
3:15:30:LUC:1:1986:NOVA_VULGATA sed postquam filius tuus hic, qui devoravit substantiam tuam cum meretricibus, venit, occidisti illi vitulum saginatum”.
3:15:31:LUC:1:1986:NOVA_VULGATA At ipse dixit illi: “Fili, tu semper mecum es, et omnia mea tua sunt;
3:15:32:LUC:1:1986:NOVA_VULGATA epulari autem et gaudere oportebat, quia frater tuus hic mortuus erat et revixit, perierat et inventus est” ”.
3:16:1:LUC:1:1986:NOVA_VULGATA Dicebat autem et ad discipulos: “ Homo quidam erat dives, qui habebat vilicum, et hic diffamatus est apud illum quasi dissipasset bona ipsius.
3:16:2:LUC:1:1986:NOVA_VULGATA Et vocavit illum et ait illi: “Quid hoc audio de te? Redde rationem vilicationis tuae; iam enim non poteris vilicare”.
3:16:3:LUC:1:1986:NOVA_VULGATA Ait autem vilicus intra se: “Quid faciam, quia dominus meus aufert a me vilicationem? Fodere non valeo, mendicare erubesco.
3:16:4:LUC:1:1986:NOVA_VULGATA Scio quid faciam, ut, cum amotus fuero a vilicatione, recipiant me in domos suas”.
3:16:5:LUC:1:1986:NOVA_VULGATA Convocatis itaque singulis debitoribus domini sui, dicebat primo: “Quantum debes domino meo?”.
3:16:6:LUC:1:1986:NOVA_VULGATA At ille dixit: “Centum cados olei”. Dixitque illi: “Accipe cautionem tuam et sede cito, scribe quinquaginta”.
3:16:7:LUC:1:1986:NOVA_VULGATA Deinde alii dixit: “Tu vero quantum debes?”. Qui ait: “Centum coros tritici”. Ait illi: “Accipe litteras tuas et scribe octoginta”.
3:16:8:LUC:1:1986:NOVA_VULGATA Et laudavit dominus vilicum iniquitatis, quia prudenter fecisset, quia filii huius saeculi prudentiores filiis lucis in generatione sua sunt.
3:16:9:LUC:1:1986:NOVA_VULGATA Et ego vobis dico: Facite vobis amicos de mammona iniquitatis, ut, cum defecerit, recipiant vos in aeterna tabernacula.
3:16:10:LUC:1:1986:NOVA_VULGATA Qui fidelis est in minimo, et in maiori fidelis est; et, qui in modico iniquus est, et in maiori iniquus est.
3:16:11:LUC:1:1986:NOVA_VULGATA Si ergo in iniquo mammona fideles non fuistis, quod verum est, quis credet vobis?
3:16:12:LUC:1:1986:NOVA_VULGATA Et si in alieno fideles non fuistis, quod vestrum est, quis dabit vobis?
3:16:13:LUC:1:1986:NOVA_VULGATA Nemo servus potest duobus dominis servire: aut enim unum odiet et alterum diliget, aut uni adhaerebit et alterum contemnet. Non potestis Deo servire et mammonae ”.
3:16:14:LUC:1:1986:NOVA_VULGATA Audiebant autem omnia haec pharisaei, qui erant avari, et deridebant illum.
3:16:15:LUC:1:1986:NOVA_VULGATA Et ait illis: “ Vos estis, qui iustificatis vos coram hominibus; Deus autem novit corda vestra, quia, quod hominibus altum est, abominatio est ante Deum.
3:16:16:LUC:1:1986:NOVA_VULGATA Lex et Prophetae usque ad Ioannem; ex tunc regnum Dei evangelizatur, et omnis in illud vim facit.
3:16:17:LUC:1:1986:NOVA_VULGATA Facilius est autem caelum et terram praeterire, quam de Lege unum apicem cadere.
3:16:18:LUC:1:1986:NOVA_VULGATA Omnis, qui dimittit uxorem suam et ducit alteram, moechatur; et, qui dimissam a viro ducit, moechatur.
3:16:19:LUC:1:1986:NOVA_VULGATA Homo quidam erat dives et induebatur purpura et bysso et epulabatur cotidie splendide.
3:16:20:LUC:1:1986:NOVA_VULGATA Quidam autem pauper nomine Lazarus iacebat ad ianuam eius ulceribus plenus
3:16:21:LUC:1:1986:NOVA_VULGATA et cupiens saturari de his, quae cadebant de mensa divitis; sed et canes veniebant et lingebant ulcera eius.
3:16:22:LUC:1:1986:NOVA_VULGATA Factum est autem ut moreretur pauper et portaretur ab angelis in sinum Abrahae; mortuus est autem et dives et sepultus est.
3:16:23:LUC:1:1986:NOVA_VULGATA Et in inferno elevans oculos suos, cum esset in tormentis, videbat Abraham a longe et Lazarum in sinu eius.
3:16:24:LUC:1:1986:NOVA_VULGATA Et ipse clamans dixit: “Pater Abraham, miserere mei et mitte Lazarum, ut intingat extremum digiti sui in aquam, ut refrigeret linguam meam, quia crucior in hac flamma”.
3:16:25:LUC:1:1986:NOVA_VULGATA At dixit Abraham: “Fili, recordare quia recepisti bona tua in vita tua, et Lazarus similiter mala; nunc autem hic consolatur, tu vero cruciaris.
3:16:26:LUC:1:1986:NOVA_VULGATA Et in his omnibus inter nos et vos chaos magnum firmatum est, ut hi, qui volunt hinc transire ad vos, non possint, neque inde ad nos transmeare”.
3:16:27:LUC:1:1986:NOVA_VULGATA Et ait: “Rogo ergo te, Pater, ut mittas eum in domum patris mei
3:16:28:LUC:1:1986:NOVA_VULGATA — habeo enim quinque fratres — ut testetur illis, ne et ipsi veniant in locum hunc tormentorum”.
3:16:29:LUC:1:1986:NOVA_VULGATA Ait autem Abraham: “Habent Moysen et Prophetas; audiant illos”.
3:16:30:LUC:1:1986:NOVA_VULGATA At ille dixit: “Non, pater Abraham, sed si quis ex mortuis ierit ad eos, paenitentiam agent”.
3:16:31:LUC:1:1986:NOVA_VULGATA Ait autem illi: “Si Moysen et Prophetas non audiunt, neque si quis ex mortuis resurrexerit, credent” ”.
3:17:1:LUC:1:1986:NOVA_VULGATA Et ad discipulos suos ait: “ Impossibile est ut non veniant scandala; vae autem illi, per quem veniunt!
3:17:2:LUC:1:1986:NOVA_VULGATA Utilius est illi, si lapis molaris imponatur circa collum eius et proiciatur in mare, quam ut scandalizet unum de pusillis istis.
3:17:3:LUC:1:1986:NOVA_VULGATA Attendite vobis! Si peccaverit frater tuus, increpa illum et, si paenitentiam egerit, dimitte illi;
3:17:4:LUC:1:1986:NOVA_VULGATA et si septies in die peccaverit in te et septies conversus fuerit ad te dicens: “Paenitet me”, dimittes illi ”.
3:17:5:LUC:1:1986:NOVA_VULGATA Et dixerunt apostoli Domino: “ Adauge nobis fidem! ”.
3:17:6:LUC:1:1986:NOVA_VULGATA Dixit autem Dominus: “ Si haberetis fidem sicut granum sinapis, diceretis huic arbori moro: “Eradicare et transplantare in mare”, et oboediret vobis.
3:17:7:LUC:1:1986:NOVA_VULGATA Quis autem vestrum habens servum arantem aut pascentem, qui regresso de agro dicet illi: “Statim transi, recumbe”,
3:17:8:LUC:1:1986:NOVA_VULGATA et non dicet ei: “Para, quod cenem, et praecinge te et ministra mihi, donec manducem et bibam, et post haec tu manducabis et bibes”?
3:17:9:LUC:1:1986:NOVA_VULGATA Numquid gratiam habet servo illi, quia fecit, quae praecepta sunt?
3:17:10:LUC:1:1986:NOVA_VULGATA Sic et vos, cum feceritis omnia, quae praecepta sunt vobis, dicite: “Servi inutiles sumus; quod debuimus facere, fecimus” ”.
3:17:11:LUC:1:1986:NOVA_VULGATA Et factum est, dum iret in Ierusalem, et ipse transibat per mediam Samariam et Galilaeam.
3:17:12:LUC:1:1986:NOVA_VULGATA Et cum ingrederetur quoddam castellum, occurrerunt ei decem viri leprosi, qui steterunt a longe
3:17:13:LUC:1:1986:NOVA_VULGATA et levaverunt vocem dicentes: “ Iesu praeceptor, miserere nostri! ”.
3:17:14:LUC:1:1986:NOVA_VULGATA Quos ut vidit, dixit: “ Ite, ostendite vos sacerdotibus ”. Et factum est, dum irent, mundati sunt.
3:17:15:LUC:1:1986:NOVA_VULGATA Unus autem ex illis, ut vidit quia sanatus est, regressus est cum magna voce magnificans Deum
3:17:16:LUC:1:1986:NOVA_VULGATA et cecidit in faciem ante pedes eius gratias agens ei; et hic erat Samaritanus.
3:17:17:LUC:1:1986:NOVA_VULGATA Respondens autem Iesus dixit: “ Nonne decem mundati sunt? Et novem ubi sunt?
3:17:18:LUC:1:1986:NOVA_VULGATA Non sunt inventi qui redirent, ut darent gloriam Deo, nisi hic alienigena? ”.
3:17:19:LUC:1:1986:NOVA_VULGATA Et ait illi: “ Surge, vade; fides tua te salvum fecit ”.
3:17:20:LUC:1:1986:NOVA_VULGATA Interrogatus autem a pharisaeis: “ Quando venit regnum Dei? ”, respondit eis et dixit: “ Non venit regnum Dei cum observatione,
3:17:21:LUC:1:1986:NOVA_VULGATA neque dicent: “Ecce hic” aut: “Illic”; ecce enim regnum Dei intra vos est ”.
3:17:22:LUC:1:1986:NOVA_VULGATA Et ait ad discipulos: “ Venient dies, quando desideretis videre unum diem Filii hominis et non videbitis.
3:17:23:LUC:1:1986:NOVA_VULGATA Et dicent vobis: “Ecce hic”, “Ecce illic”; nolite ire neque sectemini.
3:17:24:LUC:1:1986:NOVA_VULGATA Nam sicut fulgur coruscans de sub caelo in ea, quae sub caelo sunt, fulget, ita erit Filius hominis in die sua.
3:17:25:LUC:1:1986:NOVA_VULGATA Primum autem oportet illum multa pati et reprobari a generatione hac.
3:17:26:LUC:1:1986:NOVA_VULGATA Et sicut factum est in diebus Noe, ita erit et in diebus Filii hominis:
3:17:27:LUC:1:1986:NOVA_VULGATA edebant, bibebant, uxores ducebant, dabantur ad nuptias, usque in diem, qua intravit Noe in arcam, et venit diluvium et perdidit omnes.
3:17:28:LUC:1:1986:NOVA_VULGATA Similiter sicut factum est in diebus Lot: edebant, bibebant, emebant, vendebant, plantabant, aedificabant;
3:17:29:LUC:1:1986:NOVA_VULGATA qua die autem exiit Lot a Sodomis, pluit ignem et sulphur de caelo et omnes perdidit.
3:17:30:LUC:1:1986:NOVA_VULGATA Secundum haec erit, qua die Filius hominis revelabitur.
3:17:31:LUC:1:1986:NOVA_VULGATA In illa die, qui fuerit in tecto, et vasa eius in domo, ne descendat tollere illa; et, qui in agro, similiter non redeat retro.
3:17:32:LUC:1:1986:NOVA_VULGATA Memores estote uxoris Lot.
3:17:33:LUC:1:1986:NOVA_VULGATA Quicumque quaesierit animam suam salvam facere, perdet illam; et, quicumque perdiderit illam, vivificabit eam.
3:17:34:LUC:1:1986:NOVA_VULGATA Dico vobis: Illa nocte erunt duo in lecto uno: unus assumetur, et alter relinquetur;
3:17:35:LUC:1:1986:NOVA_VULGATA duae erunt molentes in unum: una assumetur, et altera relinquetur ”.
3:17:36:LUC:1:1986:NOVA_VULGATA 
3:17:37:LUC:1:1986:NOVA_VULGATA Respondentes dicunt illi: “ Ubi, Domine? ”. Qui dixit eis: “ Ubicumque fuerit corpus, illuc congregabuntur et aquilae ”.
3:18:1:LUC:1:1986:NOVA_VULGATA Dicebat autem parabolam ad illos, quoniam oportet semper orare et non deficere,
3:18:2:LUC:1:1986:NOVA_VULGATA dicens: “ Iudex quidam erat in quadam civitate, qui Deum non timebat et hominem non reverebatur.
3:18:3:LUC:1:1986:NOVA_VULGATA Vidua autem erat in civitate illa et veniebat ad eum dicens: “Vindica me de adversario meo”.
3:18:4:LUC:1:1986:NOVA_VULGATA Et nolebat per multum tempus; post haec autem dixit intra se: “Etsi Deum non timeo nec hominem revereor,
3:18:5:LUC:1:1986:NOVA_VULGATA tamen quia molesta est mihi haec vidua, vindicabo illam, ne in novissimo veniens suggillet me” ”.
3:18:6:LUC:1:1986:NOVA_VULGATA Ait autem Dominus: “ Audite quid iudex iniquitatis dicit;
3:18:7:LUC:1:1986:NOVA_VULGATA Deus autem non faciet vindictam electorum suorum clamantium ad se die ac nocte, et patientiam habebit in illis?
3:18:8:LUC:1:1986:NOVA_VULGATA Dico vobis: Cito faciet vindictam illorum. Verumtamen Filius hominis veniens, putas, inveniet fidem in terra? ”.
3:18:9:LUC:1:1986:NOVA_VULGATA Dixit autem et ad quosdam, qui in se confidebant tamquam iusti et aspernabantur ceteros, parabolam istam:
3:18:10:LUC:1:1986:NOVA_VULGATA “ Duo homines ascenderunt in templum, ut orarent: unus pharisaeus et alter publicanus.
3:18:11:LUC:1:1986:NOVA_VULGATA Pharisaeus stans haec apud se orabat: “Deus, gratias ago tibi, quia non sum sicut ceteri hominum, raptores, iniusti, adulteri, velut etiam hic publicanus;
3:18:12:LUC:1:1986:NOVA_VULGATA ieiuno bis in sabbato, decimas do omnium, quae possideo”.
3:18:13:LUC:1:1986:NOVA_VULGATA Et publicanus a longe stans nolebat nec oculos ad caelum levare, sed percutiebat pectus suum dicens: “Deus, propitius esto mihi peccatori”.
3:18:14:LUC:1:1986:NOVA_VULGATA Dico vobis: Descendit hic iustificatus in domum suam ab illo. Quia omnis, qui se exaltat, humiliabitur; et, qui se humiliat, exaltabitur ”.
3:18:15:LUC:1:1986:NOVA_VULGATA Afferebant autem ad illum et infantes, ut eos tangeret; quod cum viderent, discipuli increpabant illos.
3:18:16:LUC:1:1986:NOVA_VULGATA Iesus autem convocans illos dixit: “ Sinite pueros venire ad me et nolite eos vetare; talium est enim regnum Dei.
3:18:17:LUC:1:1986:NOVA_VULGATA Amen dico vobis: Quicumque non acceperit regnum Dei sicut puer, non intrabit in illud ”.
3:18:18:LUC:1:1986:NOVA_VULGATA Et interrogavit eum quidam princeps dicens: “ Magister bone, quid faciens vitam aeternam possidebo? ”.
3:18:19:LUC:1:1986:NOVA_VULGATA Dixit autem ei Iesus: “ Quid me dicis bonum? Nemo bonus nisi solus Deus.
3:18:20:LUC:1:1986:NOVA_VULGATA Mandata nosti: non moechaberis, non occides, non furtum facies, non falsum testimonium dices, honora patrem tuum et matrem ”.
3:18:21:LUC:1:1986:NOVA_VULGATA Qui ait: “ Haec omnia custodivi a iuventute ”.
3:18:22:LUC:1:1986:NOVA_VULGATA Quo audito, Iesus ait ei: “ Adhuc unum tibi deest: omnia, quaecumque habes, vende et da pauperibus et habebis thesaurum in caelo: et veni, sequere me ”.
3:18:23:LUC:1:1986:NOVA_VULGATA His ille auditis, contristatus est, quia dives erat valde.
3:18:24:LUC:1:1986:NOVA_VULGATA Videns autem illum Iesus tristem factum dixit: “ Quam difficile, qui pecunias habent, in regnum Dei intrant.
3:18:25:LUC:1:1986:NOVA_VULGATA Facilius est enim camelum per foramen acus transire, quam divitem intrare in regnum Dei ”.
3:18:26:LUC:1:1986:NOVA_VULGATA Et dixerunt, qui audiebant: “ Et quis potest salvus fieri? ”.
3:18:27:LUC:1:1986:NOVA_VULGATA Ait autem illis: “ Quae impossibilia sunt apud homi nes, possibilia sunt apud Deum ”.
3:18:28:LUC:1:1986:NOVA_VULGATA Ait autem Petrus: “ Ecce nos dimisimus nostra et secuti sumus te ”.
3:18:29:LUC:1:1986:NOVA_VULGATA Qui dixit eis: “ Amen dico vobis: Nemo est, qui reliquit domum aut uxorem aut fratres aut parentes aut filios propter regnum Dei,
3:18:30:LUC:1:1986:NOVA_VULGATA et non recipiat multo plura in hoc tempore et in saeculo venturo vitam aeternam ”.
3:18:31:LUC:1:1986:NOVA_VULGATA Assumpsit autem Duodecim et ait illis: “ Ecce ascendimus Ierusalem, et consummabuntur omnia, quae scripta sunt per Prophetas de Filio hominis:
3:18:32:LUC:1:1986:NOVA_VULGATA tradetur enim gentibus et illudetur et contumeliis afficietur et conspuetur;
3:18:33:LUC:1:1986:NOVA_VULGATA et, postquam flagellaverint, occident eum, et die tertia resurget ”.
3:18:34:LUC:1:1986:NOVA_VULGATA Et ipsi nihil horum intellexerunt; et erat verbum istud absconditum ab eis, et non intellegebant, quae dicebantur.
3:18:35:LUC:1:1986:NOVA_VULGATA Factum est autem, cum appropinquaret Iericho, caecus quidam sedebat secus viam mendicans.
3:18:36:LUC:1:1986:NOVA_VULGATA Et cum audiret turbam praetereuntem, interrogabat quid hoc esset.
3:18:37:LUC:1:1986:NOVA_VULGATA Dixerunt autem ei: “ Iesus Nazarenus transit ”.
3:18:38:LUC:1:1986:NOVA_VULGATA Et clamavit dicens: “ Iesu, fili David, miserere mei! ”.
3:18:39:LUC:1:1986:NOVA_VULGATA Et qui praeibant, increpabant eum, ut taceret; ipse vero multo magis clamabat: “ Fili David, miserere mei! ”.
3:18:40:LUC:1:1986:NOVA_VULGATA Stans autem Iesus iussit illum adduci ad se. Et cum appropinquasset, interrogavit illum:
3:18:41:LUC:1:1986:NOVA_VULGATA “ Quid tibi vis faciam? ”. At ille dixit: “ Domine, ut videam ”.
3:18:42:LUC:1:1986:NOVA_VULGATA Et Iesus dixit illi: “ Respice! Fides tua te salvum fecit ”. 43 Et confestim vidit et sequebatur illum magnificans Deum. Et omnis plebs, ut vidit, dedit laudem Deo.
3:19:1:LUC:1:1986:NOVA_VULGATA Et ingressus perambulabat Iericho.
3:19:2:LUC:1:1986:NOVA_VULGATA Et ecce vir nomine Zacchaeus, et hic erat princeps publicanorum et ipse dives.
3:19:3:LUC:1:1986:NOVA_VULGATA Et quaerebat videre Iesum, quis esset, et non poterat prae turba, quia statura pusillus erat.
3:19:4:LUC:1:1986:NOVA_VULGATA Et praecurrens ascendit in arborem sycomorum, ut videret illum, quia inde erat transiturus.
3:19:5:LUC:1:1986:NOVA_VULGATA Et cum venisset ad locum, suspiciens Iesus dixit ad eum: “ Zacchaee, festinans descende, nam hodie in domo tua oportet me manere ”.
3:19:6:LUC:1:1986:NOVA_VULGATA Et festinans descendit et excepit illum gaudens.
3:19:7:LUC:1:1986:NOVA_VULGATA Et cum viderent, omnes murmurabant dicentes: “ Ad hominem peccatorem divertit! ”.
3:19:8:LUC:1:1986:NOVA_VULGATA Stans autem Zacchaeus dixit ad Dominum: “ Ecce dimidium bonorum meorum, Domine, do pauperibus et, si quid aliquem defraudavi, reddo quadruplum ”.
3:19:9:LUC:1:1986:NOVA_VULGATA Ait autem Iesus ad eum: “ Hodie salus domui huic facta est, eo quod et ipse filius sit Abrahae;
3:19:10:LUC:1:1986:NOVA_VULGATA venit enim Filius hominis quaerere et salvum facere, quod perierat ”.
3:19:11:LUC:1:1986:NOVA_VULGATA Haec autem illis audientibus, adiciens dixit parabolam, eo quod esset prope Ierusalem, et illi existimarent quod confestim regnum Dei manifestaretur.
3:19:12:LUC:1:1986:NOVA_VULGATA Dixit ergo: “ Homo quidam nobilis abiit in regionem longinquam accipere sibi regnum et reverti.
3:19:13:LUC:1:1986:NOVA_VULGATA Vocatis autem decem servis suis, dedit illis decem minas et ait ad illos: “Negotiamini, dum venio”.
3:19:14:LUC:1:1986:NOVA_VULGATA Cives autem eius oderant illum et miserunt legationem post illum dicentes: “Nolumus hunc regnare super nos!”.
3:19:15:LUC:1:1986:NOVA_VULGATA Et factum est ut rediret, accepto regno, et iussit ad se vocari servos illos, quibus dedit pecuniam, ut sciret quantum negotiati essent.
3:19:16:LUC:1:1986:NOVA_VULGATA Venit autem primus dicens: “Domine, mina tua decem minas acquisivit”.
3:19:17:LUC:1:1986:NOVA_VULGATA Et ait illi: “Euge, bone serve; quia in modico fidelis fuisti, esto potestatem habens supra decem civitates”.
3:19:18:LUC:1:1986:NOVA_VULGATA Et alter venit dicens: “Mina tua, domine, fecit quinque minas”.
3:19:19:LUC:1:1986:NOVA_VULGATA Et huic ait: “Et tu esto supra quinque civitates”.
3:19:20:LUC:1:1986:NOVA_VULGATA Et alter venit dicens: “Domine, ecce mina tua, quam habui repositam in sudario;
3:19:21:LUC:1:1986:NOVA_VULGATA timui enim te, quia homo austerus es: tollis, quod non posuisti, et metis, quod non seminasti”.
3:19:22:LUC:1:1986:NOVA_VULGATA Dicit ei: “De ore tuo te iudico, serve nequam! Sciebas quod ego austerus homo sum, tollens quod non posui et metens quod non seminavi?
3:19:23:LUC:1:1986:NOVA_VULGATA Et quare non dedisti pecuniam meam ad mensam? Et ego veniens cum usuris utique exegissem illud”.
3:19:24:LUC:1:1986:NOVA_VULGATA Et adstantibus dixit: “Auferte ab illo minam et date illi, qui decem minas habet”.
3:19:25:LUC:1:1986:NOVA_VULGATA Et dixerunt ei: “Domine, habet decem minas!”.
3:19:26:LUC:1:1986:NOVA_VULGATA Dico vobis: “Omni habenti dabitur; ab eo autem, qui non habet, et, quod habet, auferetur.
3:19:27:LUC:1:1986:NOVA_VULGATA Verumtamen inimicos meos illos, qui noluerunt me regnare super se, adducite huc et interficite ante me! ”.
3:19:28:LUC:1:1986:NOVA_VULGATA Et his dictis, praecedebat ascendens Hierosolymam.
3:19:29:LUC:1:1986:NOVA_VULGATA Et factum est, cum appropinquasset ad Bethfage et Bethaniam, ad montem, qui vocatur Oliveti, misit duos discipulos
3:19:30:LUC:1:1986:NOVA_VULGATA dicens: “ Ite in castellum, quod contra est, in quod introeuntes invenietis pullum asinae alligatum, cui nemo umquam hominum sedit; solvite illum et adducite.
3:19:31:LUC:1:1986:NOVA_VULGATA Et si quis vos interrogaverit: “Quare solvitis?”, sic dicetis: “Dominus eum necessarium habet” ”.
3:19:32:LUC:1:1986:NOVA_VULGATA Abierunt autem, qui missi erant, et invenerunt, sicut dixit illis.
3:19:33:LUC:1:1986:NOVA_VULGATA Solventibus autem illis pullum, dixerunt domini eius ad illos: “ Quid solvitis pullum? ”.
3:19:34:LUC:1:1986:NOVA_VULGATA At illi dixerunt: “ Dominus eum necessarium habet ”.
3:19:35:LUC:1:1986:NOVA_VULGATA Et duxerunt illum ad Iesum; et iactantes vestimenta sua supra pullum, imposuerunt Iesum.
3:19:36:LUC:1:1986:NOVA_VULGATA Eunte autem illo, substernebant vestimenta sua in via.
3:19:37:LUC:1:1986:NOVA_VULGATA Et cum appropinquaret iam ad descensum montis Oliveti, coeperunt omnis multitudo discipulorum gaudentes laudare Deum voce magna super omnibus, quas viderant, virtutibus
3:19:38:LUC:1:1986:NOVA_VULGATA dicentes: “ Benedictus, qui venit rex in nomine Domini! Pax in caelo, et gloria in excelsis! ”.
3:19:39:LUC:1:1986:NOVA_VULGATA Et quidam pharisaeorum de turbis dixerunt ad illum: “ Magister, increpa discipulos tuos! ”.
3:19:40:LUC:1:1986:NOVA_VULGATA Et respondens dixit: “ Dico vobis: Si hi tacuerint, lapides clamabunt! ”.
3:19:41:LUC:1:1986:NOVA_VULGATA Et ut appropinquavit, videns civitatem flevit super illam
3:19:42:LUC:1:1986:NOVA_VULGATA dicens: “ Si cognovisses et tu in hac die, quae ad pacem tibi! Nunc autem abscondita sunt ab oculis tuis.
3:19:43:LUC:1:1986:NOVA_VULGATA Quia venient dies in te, et circumdabunt te inimici tui vallo et obsidebunt te et coangustabunt te undique
3:19:44:LUC:1:1986:NOVA_VULGATA et ad terram prosternent te et filios tuos, qui in te sunt, et non relinquent in te lapidem super lapidem, eo quod non cognoveris tempus visitationis tuae ”.
3:19:45:LUC:1:1986:NOVA_VULGATA Et ingressus in templum, coepit eicere vendentes
3:19:46:LUC:1:1986:NOVA_VULGATA dicens illis: “ Scriptum est: “Et erit domus mea domus orationis”. Vos autem fecistis illam speluncam latronum ”.
3:19:47:LUC:1:1986:NOVA_VULGATA Et erat docens cotidie in templo. Principes autem sacerdotum et scribae et principes plebis quaerebant illum perdere
3:19:48:LUC:1:1986:NOVA_VULGATA et non inveniebant quid facerent; omnis enim populus suspensus erat audiens illum.
3:20:1:LUC:1:1986:NOVA_VULGATA Et factum est in una dierum, docente illo populum in templo et evangelizante, supervenerunt principes sacerdotum et scribae cum senioribus
3:20:2:LUC:1:1986:NOVA_VULGATA et aiunt dicentes ad illum: “ Dic nobis: In qua potestate haec facis, aut quis est qui dedit tibi hanc potestatem? ”.
3:20:3:LUC:1:1986:NOVA_VULGATA Respondens autem dixit ad illos: “ Interrogabo vos et ego verbum; et dicite mihi:
3:20:4:LUC:1:1986:NOVA_VULGATA Baptismum Ioannis de caelo erat an ex hominibus? ”.
3:20:5:LUC:1:1986:NOVA_VULGATA At illi cogitabant inter se dicentes: “ Si dixerimus: “De caelo”, dicet: “Quare non credidistis illi?;
3:20:6:LUC:1:1986:NOVA_VULGATA si autem dixerimus: “Ex hominibus”, plebs universa lapidabit nos; certi sunt enim Ioannem prophetam esse ”.
3:20:7:LUC:1:1986:NOVA_VULGATA Et responderunt se nescire unde esset.
3:20:8:LUC:1:1986:NOVA_VULGATA Et Iesus ait illis: “ Neque ego dico vobis in qua potestate haec facio ”.
3:20:9:LUC:1:1986:NOVA_VULGATA Coepit autem dicere ad plebem parabolam hanc: “ Homo plantavit vineam et locavit eam colonis et ipse peregre fuit multis temporibus.
3:20:10:LUC:1:1986:NOVA_VULGATA Et in tempore misit ad cultores servum, ut de fructu vineae darent illi; cultores autem caesum dimiserunt eum inanem.
3:20:11:LUC:1:1986:NOVA_VULGATA Et addidit alterum servum mittere; illi autem hunc quoque caedentes et afficientes contumelia dimiserunt inanem.
3:20:12:LUC:1:1986:NOVA_VULGATA Et addidit tertium mittere; qui et illum vulnerantes eiecerunt.
3:20:13:LUC:1:1986:NOVA_VULGATA Dixit autem dominus vineae: “Quid faciam? Mittam filium meum dilectum; forsitan hunc verebuntur”.
3:20:14:LUC:1:1986:NOVA_VULGATA Quem cum vidissent coloni, cogitaverunt inter se dicentes: “Hic est heres. Occidamus illum, ut nostra fiat hereditas”.
3:20:15:LUC:1:1986:NOVA_VULGATA Et eiectum illum extra vineam occiderunt. Quid ergo faciet illis dominus vineae?
3:20:16:LUC:1:1986:NOVA_VULGATA Veniet et perdet colonos istos et dabit vineam aliis ”. Quo audito, dixerunt: “ Absit! ”.
3:20:17:LUC:1:1986:NOVA_VULGATA Ille autem aspiciens eos ait: “ Quid est ergo hoc, quod scriptum est: “Lapidem quem reprobaverunt aedificantes, hic factus est in caput anguli”?
3:20:18:LUC:1:1986:NOVA_VULGATA Omnis, qui ceciderit supra illum lapidem, conquassabitur; supra quem autem ceciderit, comminuet illum ”.
3:20:19:LUC:1:1986:NOVA_VULGATA Et quaerebant scribae et principes sacerdotum mittere in illum manus in illa hora et timuerunt populum; cognoverunt enim quod ad ipsos dixerit similitudinem istam.
3:20:20:LUC:1:1986:NOVA_VULGATA Et observantes miserunt insidiatores, qui se iustos simularent, ut caperent eum in sermone, et sic traderent illum principatui et potestati praesidis.
3:20:21:LUC:1:1986:NOVA_VULGATA Et interrogaverunt illum dicentes: “ Magister, scimus quia recte dicis et doces et non accipis personam, sed in veritate viam Dei doces.
3:20:22:LUC:1:1986:NOVA_VULGATA Licet nobis dare tributum Caesari an non? ”.
3:20:23:LUC:1:1986:NOVA_VULGATA Considerans autem dolum illorum dixit ad eos:
3:20:24:LUC:1:1986:NOVA_VULGATA “ Ostendite mihi denarium. Cuius habet imaginem et inscriptionem? ”.
3:20:25:LUC:1:1986:NOVA_VULGATA At illi dixerunt: “ Caesaris ”. Et ait illis: “ Reddite ergo, quae Caesaris sunt, Caesari et, quae Dei sunt, Deo ”.
3:20:26:LUC:1:1986:NOVA_VULGATA Et non potuerunt verbum eius reprehendere coram plebe et mirati in responso eius tacuerunt.
3:20:27:LUC:1:1986:NOVA_VULGATA Accesserunt autem quidam sadducaeorum, qui negant esse resurrectionem, et interrogaverunt eum
3:20:28:LUC:1:1986:NOVA_VULGATA dicentes: “ Magister, Moyses scripsit nobis, si frater alicuius mortuus fuerit habens uxorem et hic sine filiis fuerit, ut accipiat eam frater eius uxorem et suscitet semen fratri suo.
3:20:29:LUC:1:1986:NOVA_VULGATA Septem ergo fratres erant: et primus accepit uxorem et mortuus est sine filiis;
3:20:30:LUC:1:1986:NOVA_VULGATA et sequens
3:20:31:LUC:1:1986:NOVA_VULGATA et tertius accepit illam, similiter autem et septem non reliquerunt filios et mortui sunt.
3:20:32:LUC:1:1986:NOVA_VULGATA Novissima mortua est et mulier.
3:20:33:LUC:1:1986:NOVA_VULGATA Mulier ergo in resurrectione cuius eorum erit uxor? Si quidem septem habuerunt eam uxorem ”.
3:20:34:LUC:1:1986:NOVA_VULGATA Et ait illis Iesus: “ Filii saeculi huius nubunt et traduntur ad nuptias;
3:20:35:LUC:1:1986:NOVA_VULGATA illi autem, qui digni habentur saeculo illo et resurrectione ex mortuis, neque nubunt neque ducunt uxores.
3:20:36:LUC:1:1986:NOVA_VULGATA Neque enim ultra mori possunt: aequales enim angelis sunt et filii sunt Dei, cum sint filii resurrectionis.
3:20:37:LUC:1:1986:NOVA_VULGATA Quia vero resurgant mortui, et Moyses ostendit secus rubum, sicut dicit: “Dominum Deum Abraham et Deum Isaac et Deum Iacob”.
3:20:38:LUC:1:1986:NOVA_VULGATA Deus autem non est mortuorum sed vivorum: omnes enim vivunt ei ”.
3:20:39:LUC:1:1986:NOVA_VULGATA Respondentes autem quidam scribarum dixerunt: “ Magister, bene dixisti ”.
3:20:40:LUC:1:1986:NOVA_VULGATA Et amplius non audebant eum quidquam interrogare.
3:20:41:LUC:1:1986:NOVA_VULGATA Dixit autem ad illos: “ Quomodo dicunt Christum filium David esse?
3:20:42:LUC:1:1986:NOVA_VULGATA Ipse enim David dicit in libro Psalmorum: “Dixit Dominus Domino meo: Sede a dextris meis,
3:20:43:LUC:1:1986:NOVA_VULGATA donec ponam inimicos tuos scabellum pedum tuorum”.
3:20:44:LUC:1:1986:NOVA_VULGATA David ergo Dominum illum vocat; et quomodo filius eius est? ”.
3:20:45:LUC:1:1986:NOVA_VULGATA Audiente autem omni populo, dixit discipulis suis:
3:20:46:LUC:1:1986:NOVA_VULGATA “ Attendite a scribis, qui volunt ambulare in stolis et amant salutationes in foro et primas cathedras in synagogis et primos discubitus in conviviis,
3:20:47:LUC:1:1986:NOVA_VULGATA qui devorant domos viduarum et simulant longam orationem. Hi accipient damnationem maiorem ”.
3:21:1:LUC:1:1986:NOVA_VULGATA Respiciens autem vidit eos, qui mittebant munera sua in gazophylacium, divites.
3:21:2:LUC:1:1986:NOVA_VULGATA Vidit autem quandam viduam pauperculam mittentem illuc minuta duo
3:21:3:LUC:1:1986:NOVA_VULGATA et dixit: “ Vere dico vobis: Vidua haec pauper plus quam omnes misit.
3:21:4:LUC:1:1986:NOVA_VULGATA Nam omnes hi ex abundantia sua miserunt in munera; haec autem ex inopia sua omnem victum suum, quem habebat, misit ”.
3:21:5:LUC:1:1986:NOVA_VULGATA Et quibusdam dicentibus de templo, quod lapidibus bonis et donis ornatum, esset dixit:
3:21:6:LUC:1:1986:NOVA_VULGATA “ Haec quae videtis, venient dies, in quibus non relinquetur lapis super lapidem, qui non destruatur ”.
3:21:7:LUC:1:1986:NOVA_VULGATA Interrogaverunt autem illum dicentes: “ Praeceptor, quando ergo haec erunt, et quod signum, cum fieri incipient? ”.
3:21:8:LUC:1:1986:NOVA_VULGATA Qui dixit: “ Videte, ne seducamini. Multi enim venient in nomine meo dicentes: “Ego sum” et: “Tempus appropinquavit”. Nolite ergo ire post illos.
3:21:9:LUC:1:1986:NOVA_VULGATA Cum autem audieritis proelia et seditiones, nolite terreri; oportet enim primum haec fieri, sed non statim finis ”.
3:21:10:LUC:1:1986:NOVA_VULGATA Tunc dicebat illis: “ Surget gens contra gentem, et regnum adversus regnum;
3:21:11:LUC:1:1986:NOVA_VULGATA et terrae motus magni et per loca fames et pestilentiae erunt, terroresque et de caelo signa magna erunt.
3:21:12:LUC:1:1986:NOVA_VULGATA Sed ante haec omnia inicient vobis manus suas et persequentur tradentes in synagogas et custodias, et trahemini ad reges et praesides propter nomen meum;
3:21:13:LUC:1:1986:NOVA_VULGATA continget autem vobis in testimonium.
3:21:14:LUC:1:1986:NOVA_VULGATA Ponite ergo in cordibus vestris non praemeditari quemadmodum respondeatis;
3:21:15:LUC:1:1986:NOVA_VULGATA ego enim dabo vobis os et sapientiam, cui non poterunt resistere vel contradicere omnes adversarii vestri.
3:21:16:LUC:1:1986:NOVA_VULGATA Trademini autem et a parentibus et fratribus et cognatis et amicis, et morte afficient ex vobis,
3:21:17:LUC:1:1986:NOVA_VULGATA et eritis odio omnibus propter nomen meum.
3:21:18:LUC:1:1986:NOVA_VULGATA Et capillus de capite vestro non peribit.
3:21:19:LUC:1:1986:NOVA_VULGATA In patientia vestra possidebitis animas vestras.
3:21:20:LUC:1:1986:NOVA_VULGATA Cum autem videritis circumdari ab exercitu Ierusalem, tunc scitote quia appropinquavit desolatio eius.
3:21:21:LUC:1:1986:NOVA_VULGATA Tunc, qui in Iudaea sunt, fugiant in montes; et, qui in medio eius, discedant; et, qui in regionibus, non intrent in eam.
3:21:22:LUC:1:1986:NOVA_VULGATA Quia dies ultionis hi sunt, ut impleantur omnia, quae scripta sunt.
3:21:23:LUC:1:1986:NOVA_VULGATA Vae autem praegnantibus et nutrientibus in illis diebus! Erit enim pressura magna super terram et ira populo huic,
3:21:24:LUC:1:1986:NOVA_VULGATA et cadent in ore gladii et captivi ducentur in omnes gentes, et Ierusalem calcabitur a gentibus, donec impleantur tempora nationum.
3:21:25:LUC:1:1986:NOVA_VULGATA Et erunt signa in sole et luna et stellis, et super terram pressura gentium prae confusione sonitus maris et fluctuum,
3:21:26:LUC:1:1986:NOVA_VULGATA arescentibus hominibus prae timore et exspectatione eorum, quae supervenient orbi, nam virtutes caelorum movebuntur.
3:21:27:LUC:1:1986:NOVA_VULGATA Et tunc videbunt Filium hominis venientem in nube cum potestate et gloria magna.
3:21:28:LUC:1:1986:NOVA_VULGATA His autem fieri incipientibus, respicite et levate capita vestra, quoniam appropinquat redemptio vestra ”.
3:21:29:LUC:1:1986:NOVA_VULGATA Et dixit illis similitudinem: “ Videte ficulneam et omnes arbores:
3:21:30:LUC:1:1986:NOVA_VULGATA cum iam germinaverint, videntes vosmetipsi scitis quia iam prope est aestas.
3:21:31:LUC:1:1986:NOVA_VULGATA Ita et vos, cum videritis haec fieri, scitote quoniam prope est regnum Dei.
3:21:32:LUC:1:1986:NOVA_VULGATA Amen dico vobis: Non praeteribit generatio haec, donec omnia fiant.
3:21:33:LUC:1:1986:NOVA_VULGATA Caelum et terra transibunt, verba autem mea non transibunt.
3:21:34:LUC:1:1986:NOVA_VULGATA Attendite autem vobis, ne forte graventur corda vestra in crapula et ebrietate et curis huius vitae, et superveniat in vos repentina dies illa;
3:21:35:LUC:1:1986:NOVA_VULGATA tamquam laqueus enim superveniet in omnes, qui sedent super faciem omnis terrae.
3:21:36:LUC:1:1986:NOVA_VULGATA Vigilate itaque omni tempore orantes, ut possitis fugere ista omnia, quae futura sunt, et stare ante Filium hominis ”.
3:21:37:LUC:1:1986:NOVA_VULGATA Erat autem diebus docens in templo, noctibus vero exiens morabatur in monte, qui vocatur Oliveti.
3:21:38:LUC:1:1986:NOVA_VULGATA Et omnis populus manicabat ad eum in templo audire eum.
3:22:1:LUC:1:1986:NOVA_VULGATA Appropinquabat autem dies festus Azymorum, qui dicitur Pascha.
3:22:2:LUC:1:1986:NOVA_VULGATA Et quaerebant principes sacerdotum et scribae quomodo eum interficerent; timebant vero plebem.
3:22:3:LUC:1:1986:NOVA_VULGATA Intravit autem Satanas in Iudam, qui cognominabatur Iscarioth, unum de Duodecim;
3:22:4:LUC:1:1986:NOVA_VULGATA et abiit et locutus est cum principibus sacerdotum et magistratibus, quemadmodum illum traderet eis.
3:22:5:LUC:1:1986:NOVA_VULGATA Et gavisi sunt et pacti sunt pecuniam illi dare.
3:22:6:LUC:1:1986:NOVA_VULGATA Et spopondit et quaerebat opportunitatem, ut eis traderet illum sine turba.
3:22:7:LUC:1:1986:NOVA_VULGATA Venit autem dies Azymorum, in qua necesse erat occidi Pascha.
3:22:8:LUC:1:1986:NOVA_VULGATA Et misit Petrum et Ioannem dicens: “ Euntes parate nobis Pascha, ut manducemus ”.
3:22:9:LUC:1:1986:NOVA_VULGATA At illi dixerunt ei: “Ubi vis paremus? ”.
3:22:10:LUC:1:1986:NOVA_VULGATA Et dixit ad eos: “ Ecce, introeuntibus vobis in civitatem, occurret vobis homo amphoram aquae portans; sequimini eum in domum, in quam intrat.
3:22:11:LUC:1:1986:NOVA_VULGATA Et dicetis patri familias domus: “Dicit tibi Magister: Ubi est deversorium, ubi Pascha cum discipulis meis manducem?”.
3:22:12:LUC:1:1986:NOVA_VULGATA Ipse vobis ostendet cenaculum magnum stratum; ibi parate ”.
3:22:13:LUC:1:1986:NOVA_VULGATA Euntes autem invenerunt, sicut dixit illis, et paraverunt Pascha.
3:22:14:LUC:1:1986:NOVA_VULGATA Et cum facta esset hora, discubuit, et apostoli cum eo.
3:22:15:LUC:1:1986:NOVA_VULGATA Et ait illis: “ Desiderio desideravi hoc Pascha manducare vobiscum, antequam patiar.
3:22:16:LUC:1:1986:NOVA_VULGATA Dico enim vobis: Non manducabo illud, donec impleatur in regno Dei ”.
3:22:17:LUC:1:1986:NOVA_VULGATA Et accepto calice, gratias egit et dixit: “ Accipite hoc et dividite inter vos.
3:22:18:LUC:1:1986:NOVA_VULGATA Dico enim vobis: Non bibam amodo de generatione vitis, donec regnum Dei veniat ”.
3:22:19:LUC:1:1986:NOVA_VULGATA Et accepto pane, gratias egit et fregit et dedit eis dicens: “ Hoc est corpus meum, quod pro vobis datur. Hoc facite in meam commemorationem ”.
3:22:20:LUC:1:1986:NOVA_VULGATA Similiter et calicem, postquam cenavit, dicens: “ Hic calix novum testamentum est in sanguine meo, qui pro vobis funditur.
3:22:21:LUC:1:1986:NOVA_VULGATA Verumtamen ecce manus tradentis me mecum est in mensa;
3:22:22:LUC:1:1986:NOVA_VULGATA et quidem Filius hominis, secundum quod definitum est, vadit; verumtamen vae illi homini, per quem traditur! ”.
3:22:23:LUC:1:1986:NOVA_VULGATA Et ipsi coeperunt quaerere inter se, quis esset ex eis, qui hoc facturus esset.
3:22:24:LUC:1:1986:NOVA_VULGATA Facta est autem et contentio inter eos, quis eorum videretur esse maior.
3:22:25:LUC:1:1986:NOVA_VULGATA Dixit autem eis: “ Reges gentium dominantur eorum; et, qui potestatem habent super eos, benefici vocantur.
3:22:26:LUC:1:1986:NOVA_VULGATA Vos autem non sic, sed qui maior est in vobis, fiat sicut iunior; et, qui praecessor est, sicut ministrator.
3:22:27:LUC:1:1986:NOVA_VULGATA Nam quis maior est: qui recumbit, an qui ministrat? Nonne qui recumbit? Ego autem in medio vestrum sum, sicut qui ministrat.
3:22:28:LUC:1:1986:NOVA_VULGATA Vos autem estis, qui permansistis mecum in tentationibus meis;
3:22:29:LUC:1:1986:NOVA_VULGATA et ego dispono vobis, sicut disposuit mihi Pater meus regnum,
3:22:30:LUC:1:1986:NOVA_VULGATA ut edatis et bibatis super mensam meam in regno meo et sedeatis super thronos iudicantes duodecim tribus Israel.
3:22:31:LUC:1:1986:NOVA_VULGATA Simon, Simon, ecce Satanas expetivit vos, ut cribraret sicut triticum;
3:22:32:LUC:1:1986:NOVA_VULGATA ego autem rogavi pro te, ut non deficiat fides tua. Et tu, aliquando conversus, confirma fratres tuos ”.
3:22:33:LUC:1:1986:NOVA_VULGATA Qui dixit ei: “ Domine, tecum paratus sum et in carcerem et in mortem ire ”.
3:22:34:LUC:1:1986:NOVA_VULGATA Et ille dixit: “ Dico tibi, Petre, non cantabit hodie gallus, donec ter abneges nosse me ”.
3:22:35:LUC:1:1986:NOVA_VULGATA Et dixit eis: “ Quando misi vos sine sacculo et pera et calceamentis, numquid aliquid defuit vobis? ”. At illi dixerunt: “ Nihil ”.
3:22:36:LUC:1:1986:NOVA_VULGATA Dixit ergo eis: “ Sed nunc, qui habet sacculum, tollat, similiter et peram; et, qui non habet, vendat tunicam suam et emat gladium.
3:22:37:LUC:1:1986:NOVA_VULGATA Dico enim vobis: Hoc, quod scriptum est, oportet impleri in me, illud: “Cum iniustis deputatus est”. Etenim ea, quae sunt de me, adimpletionem habent ”.
3:22:38:LUC:1:1986:NOVA_VULGATA At illi dixerunt: “ Domine, ecce gladii duo hic ”. At ille dixit eis: “ Satis est ”.
3:22:39:LUC:1:1986:NOVA_VULGATA Et egressus ibat secundum consuetudinem in montem Olivarum; secuti sunt autem illum et discipuli.
3:22:40:LUC:1:1986:NOVA_VULGATA Et cum pervenisset ad locum, dixit illis: “ Orate, ne intretis in tentationem ”.
3:22:41:LUC:1:1986:NOVA_VULGATA Et ipse avulsus est ab eis, quantum iactus est lapidis, et, positis genibus, orabat
3:22:42:LUC:1:1986:NOVA_VULGATA dicens: “ Pater, si vis, transfer calicem istum a me; verumtamen non mea voluntas sed tua fiat ”.
3:22:43:LUC:1:1986:NOVA_VULGATA Apparuit autem illi angelus de caelo confortans eum. Et factus in agonia prolixius orabat.
3:22:44:LUC:1:1986:NOVA_VULGATA Et factus est sudor eius sicut guttae sanguinis decurrentis in terram.
3:22:45:LUC:1:1986:NOVA_VULGATA Et cum surrexisset ab oratione et venisset ad discipulos, invenit eos dormientes prae tristitia
3:22:46:LUC:1:1986:NOVA_VULGATA et ait illis: “ Quid dormitis? Surgite; orate, ne intretis in tentationem ”.
3:22:47:LUC:1:1986:NOVA_VULGATA Adhuc eo loquente, ecce turba; et, qui vocabatur Iudas, unus de Duodecim, antecedebat eos et appropinquavit Iesu, ut oscularetur eum.
3:22:48:LUC:1:1986:NOVA_VULGATA Iesus autem dixit ei: “ Iuda, osculo Filium hominis tradis? ”.
3:22:49:LUC:1:1986:NOVA_VULGATA Videntes autem hi, qui circa ipsum erant, quod futurum erat, dixerunt: “ Domine, si percutimus in gladio? ”.
3:22:50:LUC:1:1986:NOVA_VULGATA Et percussit unus ex illis servum principis sacerdotum et amputavit auriculam eius dextram.
3:22:51:LUC:1:1986:NOVA_VULGATA Respondens autem Iesus ait: “ Sinite usque huc! ”. Et cum tetigisset auriculam eius, sanavit eum.
3:22:52:LUC:1:1986:NOVA_VULGATA Dixit autem Iesus ad eos, qui venerant ad se principes sacerdotum et magistratus templi et seniores: “ Quasi ad latronem existis cum gladiis et fustibus?
3:22:53:LUC:1:1986:NOVA_VULGATA Cum cotidie vobiscum fuerim in templo, non extendistis manus in me; sed haec est hora vestra et potestas tenebrarum ”.
3:22:54:LUC:1:1986:NOVA_VULGATA Comprehendentes autem eum, duxerunt et introduxerunt in domum principis sacerdotum. Petrus vero sequebatur a longe.
3:22:55:LUC:1:1986:NOVA_VULGATA Accenso autem igni in medio atrio et circumsedentibus illis, sedebat Petrus in medio eorum.
3:22:56:LUC:1:1986:NOVA_VULGATA Quem cum vidisset ancilla quaedam sedentem ad lumen et eum fuisset intuita, dixit:
3:22:57:LUC:1:1986:NOVA_VULGATA “ Et hic cum illo erat! ”. At ille negavit eum dicens:
3:22:58:LUC:1:1986:NOVA_VULGATA “ Mulier, non novi illum! ”. Et post pusillum alius videns eum dixit: “ Et tu de illis es! ”. Petrus vero ait: “ O homo, non sum! ”.
3:22:59:LUC:1:1986:NOVA_VULGATA Et intervallo facto quasi horae unius, alius quidam affirmabat dicens: “ Vere et hic cum illo erat, nam et Galilaeus est! ”.
3:22:60:LUC:1:1986:NOVA_VULGATA Et ait Petrus: “ Homo, nescio quid dicis! ”. Et continuo adhuc illo loquente cantavit gallus.
3:22:61:LUC:1:1986:NOVA_VULGATA Et conversus Dominus respexit Petrum; et recordatus est Petrus verbi Domini, sicut dixit ei: “ Priusquam gallus cantet hodie, ter me negabis ”.
3:22:62:LUC:1:1986:NOVA_VULGATA Et egressus foras flevit amare.
3:22:63:LUC:1:1986:NOVA_VULGATA Et viri, qui tenebant illum, illudebant ei caedentes;
3:22:64:LUC:1:1986:NOVA_VULGATA et velaverunt eum et interrogabant eum dicentes: “ Prophetiza: Quis est, qui te percussit? ”.
3:22:65:LUC:1:1986:NOVA_VULGATA Et alia multa blasphemantes dicebant in eum.
3:22:66:LUC:1:1986:NOVA_VULGATA Et ut factus est dies, convenerunt seniores plebis et principes sacerdotum et scribae et duxerunt illum in concilium suum
3:22:67:LUC:1:1986:NOVA_VULGATA dicentes: “ Si tu es Christus, dic nobis ”. Et ait illis: “ Si vobis dixero, non credetis;
3:22:68:LUC:1:1986:NOVA_VULGATA si autem interrogavero, non respondebitis mihi.
3:22:69:LUC:1:1986:NOVA_VULGATA Ex hoc autem erit Filius hominis sedens a dextris virtutis Dei ”.
3:22:70:LUC:1:1986:NOVA_VULGATA Dixerunt autem omnes: “ Tu ergo es Filius Dei? ”. Qui ait ad illos: “ Vos dicitis quia ego sum ”.
3:22:71:LUC:1:1986:NOVA_VULGATA At illi dixerunt: “ Quid adhuc desideramus testimonium? Ipsi enim audivimus de ore eius! ”.
3:23:1:LUC:1:1986:NOVA_VULGATA Et surgens omnis multitudo eorum duxerunt illum ad Pilatum.
3:23:2:LUC:1:1986:NOVA_VULGATA Coeperunt autem accusare illum dicentes: “ Hunc invenimus subvertentem gentem nostram et prohibentem tributa dare Caesari et dicentem se Christum regem esse ”.
3:23:3:LUC:1:1986:NOVA_VULGATA Pilatus autem interrogavit eum dicens: “ Tu es rex Iudaeorum? ”. At ille respondens ait: “ Tu dicis ”.
3:23:4:LUC:1:1986:NOVA_VULGATA Ait autem Pilatus ad principes sacerdotum et turbas: “ Nihil invenio causae in hoc homine ”.
3:23:5:LUC:1:1986:NOVA_VULGATA At illi invalescebant dicentes: “ Commovet populum docens per universam Iudaeam et in cipiens a Galilaea usque huc! ”.
3:23:6:LUC:1:1986:NOVA_VULGATA Pilatus autem audiens interrogavit si homo Galilaeus esset;
3:23:7:LUC:1:1986:NOVA_VULGATA et ut cognovit quod de Herodis potestate esset, remisit eum ad Herodem, qui et ipse Hierosolymis erat illis diebus.
3:23:8:LUC:1:1986:NOVA_VULGATA Herodes autem, viso Iesu, gavisus est valde; erat enim cupiens ex multo tempore videre eum, eo quod audiret de illo et sperabat signum aliquod videre ab eo fieri.
3:23:9:LUC:1:1986:NOVA_VULGATA Interrogabat autem illum multis sermonibus; at ipse nihil illi respondebat.
3:23:10:LUC:1:1986:NOVA_VULGATA Stabant etiam principes sacerdotum et scribae constanter accusantes eum.
3:23:11:LUC:1:1986:NOVA_VULGATA Sprevit autem illum Herodes cum exercitu suo et illusit indutum veste alba et remisit ad Pilatum.
3:23:12:LUC:1:1986:NOVA_VULGATA Facti sunt autem amici inter se Herodes et Pilatus in ipsa die; nam antea inimici erant ad invicem.
3:23:13:LUC:1:1986:NOVA_VULGATA Pilatus autem, convocatis principibus sacerdotum et magistratibus et plebe,
3:23:14:LUC:1:1986:NOVA_VULGATA dixit ad illos: “ Obtulistis mihi hunc hominem quasi avertentem populum, et ecce ego coram vobis interrogans nullam causam inveni in homine isto ex his, in quibus eum accusatis,
3:23:15:LUC:1:1986:NOVA_VULGATA sed neque Herodes; remisit enim illum ad nos. Et ecce nihil dignum morte actum est ei.
3:23:16:LUC:1:1986:NOVA_VULGATA Emendatum ergo illum dimittam ”.
3:23:17:LUC:1:1986:NOVA_VULGATA 
3:23:18:LUC:1:1986:NOVA_VULGATA Exclamavit autem universa turba dicens: “ Tolle hunc et dimitte nobis Barabbam! ”,
3:23:19:LUC:1:1986:NOVA_VULGATA qui erat propter seditionem quandam factam in civitate et homicidium missus in carcerem.
3:23:20:LUC:1:1986:NOVA_VULGATA Iterum autem Pilatus locutus est ad illos volens dimittere Iesum,
3:23:21:LUC:1:1986:NOVA_VULGATA at illi succlamabant dicentes: “ Crucifige, crucifige illum! ”.
3:23:22:LUC:1:1986:NOVA_VULGATA Ille autem tertio dixit ad illos: “ Quid enim mali fecit iste? Nullam causam mortis invenio in eo; corripiam ergo illum et dimittam ”.
3:23:23:LUC:1:1986:NOVA_VULGATA At illi instabant vocibus magnis postulantes, ut crucifigeretur, et invalescebant voces eorum.
3:23:24:LUC:1:1986:NOVA_VULGATA Et Pilatus adiudicavit fieri petitionem eorum:
3:23:25:LUC:1:1986:NOVA_VULGATA dimisit autem eum, qui propter seditionem et homicidium missus fuerat in carcerem, quem petebant; Iesum vero tradidit voluntati eorum.
3:23:26:LUC:1:1986:NOVA_VULGATA Et cum abducerent eum, apprehenderunt Simonem quendam Cyrenensem venientem de villa et imposuerunt illi crucem portare post Iesum.
3:23:27:LUC:1:1986:NOVA_VULGATA Sequebatur autem illum multa turba populi et mulierum, quae plangebant et lamentabant eum.
3:23:28:LUC:1:1986:NOVA_VULGATA Conversus autem ad illas Iesus dixit: “ Filiae Ierusalem, nolite flere super me, sed super vos ipsas flete et super filios vestros,
3:23:29:LUC:1:1986:NOVA_VULGATA quoniam ecce venient dies, in quibus dicent: “Beatae steriles et ventres, qui non genuerunt, et ubera, quae non lactaverunt!”.
3:23:30:LUC:1:1986:NOVA_VULGATA Tunc incipient dicere montibus: “Cadite super nos!”, et collibus: “Operite nos!”,
3:23:31:LUC:1:1986:NOVA_VULGATA quia si in viridi ligno haec faciunt, in arido quid fiet? ”.
3:23:32:LUC:1:1986:NOVA_VULGATA Ducebantur autem et alii duo nequam cum eo, ut interficerentur.
3:23:33:LUC:1:1986:NOVA_VULGATA Et postquam venerunt in locum, qui vocatur Calvariae, ibi crucifixerunt eum et latrones, unum a dextris et alterum a sinistris.
3:23:34:LUC:1:1986:NOVA_VULGATA Iesus autem dicebat: “ Pater, dimitte illis, non enim sciunt quid faciunt ”. Dividentes vero vestimenta eius miserunt sortes.
3:23:35:LUC:1:1986:NOVA_VULGATA Et stabat populus exspectans. Et deridebant illum et principes dicentes: “ Alios salvos fecit; se salvum faciat, si hic est Christus Dei electus! ”.
3:23:36:LUC:1:1986:NOVA_VULGATA Illudebant autem ei et milites accedentes, acetum offerentes illi
3:23:37:LUC:1:1986:NOVA_VULGATA et dicentes: “ Si tu es rex Iudaeorum, salvum te fac! ”.
3:23:38:LUC:1:1986:NOVA_VULGATA Erat autem et superscriptio super illum: “ Hic est rex Iudaeorum ”.
3:23:39:LUC:1:1986:NOVA_VULGATA Unus autem de his, qui pendebant, latronibus blasphemabat eum dicens: “ Nonne tu es Christus? Salvum fac temetipsum et nos! ”.
3:23:40:LUC:1:1986:NOVA_VULGATA Respondens autem alter increpabat illum dicens: “ Neque tu times Deum, quod in eadem damnatione es?
3:23:41:LUC:1:1986:NOVA_VULGATA Et nos quidem iuste, nam digna factis recipimus! Hic vero nihil mali gessit ”.
3:23:42:LUC:1:1986:NOVA_VULGATA Et dicebat: “ Iesu, memento mei, cum veneris in regnum tuum ”.
3:23:43:LUC:1:1986:NOVA_VULGATA Et dixit illi: “ Amen dico tibi: Hodie mecum eris in paradiso ”.
3:23:44:LUC:1:1986:NOVA_VULGATA Et erat iam fere hora sexta, et tenebrae factae sunt in universa terra usque in horam nonam,
3:23:45:LUC:1:1986:NOVA_VULGATA et obscuratus est sol, et velum templi scissum est medium.
3:23:46:LUC:1:1986:NOVA_VULGATA Et clamans voce magna Iesus ait: “ Pater, in manus tuas commendo spiritum meum ”; et haec dicens exspiravit.
3:23:47:LUC:1:1986:NOVA_VULGATA Videns autem centurio, quod factum fuerat, glorificavit Deum dicens: “ Vere hic homo iustus erat! ”.
3:23:48:LUC:1:1986:NOVA_VULGATA Et omnis turba eorum, qui simul aderant ad spectaculum istud et videbant, quae fiebant, percutientes pectora sua revertebantur.
3:23:49:LUC:1:1986:NOVA_VULGATA Stabant autem omnes noti eius a longe et mulieres, quae secutae erant eum a Galilaea, haec videntes.
3:23:50:LUC:1:1986:NOVA_VULGATA Et ecce vir nomine Ioseph, qui erat decurio, vir bonus et iustus
3:23:51:LUC:1:1986:NOVA_VULGATA Hic non consenserat consilio et actibus eorum — ab Arimathaea civitate Iudaeorum, qui exspectabat regnum Dei,
3:23:52:LUC:1:1986:NOVA_VULGATA hic accessit ad Pilatum et petiit corpus Iesu
3:23:53:LUC:1:1986:NOVA_VULGATA et depositum involvit sindone et posuit eum in monumento exciso, in quo nondum quisquam positus fuerat.
3:23:54:LUC:1:1986:NOVA_VULGATA Et dies erat Parasceves, et sabbatum illucescebat.
3:23:55:LUC:1:1986:NOVA_VULGATA Subsecutae autem mulieres, quae cum ipso venerant de Galilaea, viderunt monumentum et quemadmodum positum erat corpus eius;
3:23:56:LUC:1:1986:NOVA_VULGATA et revertentes paraverunt aromata et unguenta et sabbato quidem siluerunt secundum mandatum.
3:24:1:LUC:1:1986:NOVA_VULGATA Prima autem sabbatorum, valde diluculo venerunt ad monumentum portantes, quae paraverant, aromata.
3:24:2:LUC:1:1986:NOVA_VULGATA Et invenerunt lapidem revolutum a monumento;
3:24:3:LUC:1:1986:NOVA_VULGATA et ingressae non invenerunt corpus Domini Iesu.
3:24:4:LUC:1:1986:NOVA_VULGATA Et factum est, dum mente haesitarent de isto, ecce duo viri steterunt secus illas in veste fulgenti.
3:24:5:LUC:1:1986:NOVA_VULGATA Cum timerent autem et declinarent vultum in terram, dixerunt ad illas: “ Quid quaeritis viventem cum mortuis?
3:24:6:LUC:1:1986:NOVA_VULGATA Non est hic, sed surrexit. Recordamini qualiter locutus est vobis, cum adhuc in Galilaea esset,
3:24:7:LUC:1:1986:NOVA_VULGATA dicens: “Oportet Filium hominis tradi in manus hominum peccatorum et crucifigi et die tertia resurgere” ”.
3:24:8:LUC:1:1986:NOVA_VULGATA Et recordatae sunt verborum eius
3:24:9:LUC:1:1986:NOVA_VULGATA et regressae a monumento nuntiaverunt haec omnia illis Undecim et ceteris omnibus.
3:24:10:LUC:1:1986:NOVA_VULGATA Erat autem Maria Magdalene et Ioanna et Maria Iacobi; et ceterae cum eis dicebant ad apostolos haec.
3:24:11:LUC:1:1986:NOVA_VULGATA Et visa sunt ante illos sicut deliramentum verba ista, et non credebant illis.
3:24:12:LUC:1:1986:NOVA_VULGATA Petrus autem surgens cucurrit ad monumentum et procumbens videt linteamina sola; et rediit ad sua mirans, quod factum fuerat.
3:24:13:LUC:1:1986:NOVA_VULGATA Et ecce duo ex illis ibant ipsa die in castellum, quod erat in spatio stadiorum sexaginta ab Ierusalem nomine Emmaus;
3:24:14:LUC:1:1986:NOVA_VULGATA et ipsi loquebantur ad invicem de his omnibus, quae acciderant.
3:24:15:LUC:1:1986:NOVA_VULGATA Et factum est, dum fabularentur et secum quaererent, et ipse Iesus appropinquans ibat cum illis;
3:24:16:LUC:1:1986:NOVA_VULGATA oculi autem illorum tenebantur, ne eum agnoscerent.
3:24:17:LUC:1:1986:NOVA_VULGATA Et ait ad illos: “ Qui sunt hi sermones, quos confertis ad invicem ambulantes? ”. Et steterunt tristes.
3:24:18:LUC:1:1986:NOVA_VULGATA Et respondens unus, cui nomen Cleopas, dixit ei: “ Tu solus peregrinus es in Ierusalem et non cognovisti, quae facta sunt in illa his diebus? ”.
3:24:19:LUC:1:1986:NOVA_VULGATA Quibus ille dixit: “ Quae? ”. Et illi dixerunt ei: “ De Iesu Nazareno, qui fuit vir propheta, potens in opere et sermone coram Deo et omni populo;
3:24:20:LUC:1:1986:NOVA_VULGATA et quomodo eum tradiderunt summi sacerdotes et principes nostri in damnationem mortis et crucifixerunt eum.
3:24:21:LUC:1:1986:NOVA_VULGATA Nos autem sperabamus, quia ipse esset redempturus Israel; at nunc super haec omnia tertia dies hodie quod haec facta sunt.
3:24:22:LUC:1:1986:NOVA_VULGATA Sed et mulieres quaedam ex nostris terruerunt nos, quae ante lucem fuerunt ad monumentum
3:24:23:LUC:1:1986:NOVA_VULGATA et, non invento corpore eius, venerunt dicentes se etiam visionem angelorum vidisse, qui dicunt eum vivere.
3:24:24:LUC:1:1986:NOVA_VULGATA Et abierunt quidam ex nostris ad monumentum et ita invenerunt, sicut mulieres dixerunt, ipsum vero non viderunt ”.
3:24:25:LUC:1:1986:NOVA_VULGATA Et ipse dixit ad eos: “ O stulti et tardi corde ad credendum in omnibus, quae locuti sunt Prophetae!
3:24:26:LUC:1:1986:NOVA_VULGATA Nonne haec oportuit pati Christum et intrare in gloriam suam? ”.
3:24:27:LUC:1:1986:NOVA_VULGATA Et incipiens a Moyse et omnibus Prophetis interpretabatur illis in omnibus Scripturis, quae de ipso erant.
3:24:28:LUC:1:1986:NOVA_VULGATA Et appropinquaverunt castello, quo ibant, et ipse se finxit longius ire.
3:24:29:LUC:1:1986:NOVA_VULGATA Et coegerunt illum dicentes: “ Mane nobiscum, quoniam advesperascit, et inclinata est iam dies ”. Et intravit, ut maneret cum illis.
3:24:30:LUC:1:1986:NOVA_VULGATA Et factum est, dum recumberet cum illis, accepit panem et benedixit ac fregit et porrigebat illis.
3:24:31:LUC:1:1986:NOVA_VULGATA Et aperti sunt oculi eorum, et cognoverunt eum; et ipse evanuit ab eis.
3:24:32:LUC:1:1986:NOVA_VULGATA Et dixerunt ad invicem: “ Nonne cor nostrum ardens erat in nobis, dum loqueretur nobis in via et aperiret nobis Scripturas? ”.
3:24:33:LUC:1:1986:NOVA_VULGATA Et surgentes eadem hora regressi sunt in Ierusalem et invenerunt congregatos Undecim et eos, qui cum ipsis erant,
3:24:34:LUC:1:1986:NOVA_VULGATA dicentes: “ Surrexit Dominus vere et apparuit Simoni ”.
3:24:35:LUC:1:1986:NOVA_VULGATA Et ipsi narrabant, quae gesta erant in via, et quomodo cognoverunt eum in fractione panis.
3:24:36:LUC:1:1986:NOVA_VULGATA Dum haec autem loquuntur, ipse stetit in medio eorum et dicit eis: “ Pax vobis! ”.
3:24:37:LUC:1:1986:NOVA_VULGATA Conturbati vero et conterriti existimabant se spiritum videre.
3:24:38:LUC:1:1986:NOVA_VULGATA Et dixit eis: “ Quid turbati estis, et quare cogitationes ascendunt in corda vestra?
3:24:39:LUC:1:1986:NOVA_VULGATA Videte manus meas et pedes meos, quia ipse ego sum! Palpate me et videte, quia spiritus carnem et ossa non habet, sicut me videtis habere ”.
3:24:40:LUC:1:1986:NOVA_VULGATA Et cum hoc dixisset, ostendit eis manus et pedes.
3:24:41:LUC:1:1986:NOVA_VULGATA Adhuc autem illis non credentibus prae gaudio et mirantibus, dixit eis: “ Habetis hic aliquid, quod manducetur? ”.
3:24:42:LUC:1:1986:NOVA_VULGATA At illi obtulerunt ei partem piscis assi.
3:24:43:LUC:1:1986:NOVA_VULGATA Et sumens, coram eis manducavit.
3:24:44:LUC:1:1986:NOVA_VULGATA Et dixit ad eos: “ Haec sunt verba, quae locutus sum ad vos, cum adhuc essem vobiscum, quoniam necesse est impleri omnia, quae scripta sunt in Lege Moysis et Prophetis et Psalmis de me ”.
3:24:45:LUC:1:1986:NOVA_VULGATA Tunc aperuit illis sensum, ut intellegerent Scripturas.
3:24:46:LUC:1:1986:NOVA_VULGATA Et dixit eis: “ Sic scriptum est, Christum pati et resurgere a mortuis die tertia,
3:24:47:LUC:1:1986:NOVA_VULGATA et praedicari in nomine eius paenitentiam in remissionem peccatorum in omnes gentes, incipientibus ab Ierusalem.
3:24:48:LUC:1:1986:NOVA_VULGATA Vos estis testes horum.
3:24:49:LUC:1:1986:NOVA_VULGATA Et ecce ego mitto promissum Patris mei in vos; vos autem sedete in civitate, quoadusque induamini virtutem ex alto ”.
3:24:50:LUC:1:1986:NOVA_VULGATA Eduxit autem eos foras usque in Bethaniam et, elevatis manibus suis, benedixit eis.
3:24:51:LUC:1:1986:NOVA_VULGATA Et factum est, dum benediceret illis, recessit ab eis et ferebatur in caelum.
3:24:52:LUC:1:1986:NOVA_VULGATA Et ipsi adoraverunt eum et regressi sunt in Ierusalem cum gaudio magno
3:24:53:LUC:1:1986:NOVA_VULGATA et erant semper in templo benedicentes Deum.
4:1:1:JEAN:1:1986:NOVA_VULGATA In principio erat Verbum, et Verbum erat apud Deum, et Deus erat Verbum.
4:1:2:JEAN:1:1986:NOVA_VULGATA Hoc erat in principio apud Deum.
4:1:3:JEAN:1:1986:NOVA_VULGATA Omnia per ipsum facta sunt, et sine ipso factum est nihil, quod factum est;
4:1:4:JEAN:1:1986:NOVA_VULGATA in ipso vita erat, et vita erat lux hominum,
4:1:5:JEAN:1:1986:NOVA_VULGATA et lux in tenebris lucet, et tenebrae eam non comprehenderunt.
4:1:6:JEAN:1:1986:NOVA_VULGATA Fuit homo missus a Deo, cui nomen erat Ioannes;
4:1:7:JEAN:1:1986:NOVA_VULGATA hic venit in testimonium, ut testimonium perhiberet de lumine, ut omnes crederent per illum.
4:1:8:JEAN:1:1986:NOVA_VULGATA Non erat ille lux, sed ut testimonium perhiberet de lumine.
4:1:9:JEAN:1:1986:NOVA_VULGATA Erat lux vera, quae illuminat omnem hominem, veniens in mundum.
4:1:10:JEAN:1:1986:NOVA_VULGATA In mundo erat, et mundus per ipsum factus est, et mundus eum non cognovit.
4:1:11:JEAN:1:1986:NOVA_VULGATA In propria venit, et sui eum non receperunt.
4:1:12:JEAN:1:1986:NOVA_VULGATA Quotquot autem acceperunt eum, dedit eis potestatem filios Dei fieri, his, qui credunt in nomine eius,
4:1:13:JEAN:1:1986:NOVA_VULGATA qui non ex sanguinibus neque ex voluntate carnis neque ex voluntate viri, sed ex Deo nati sunt.
4:1:14:JEAN:1:1986:NOVA_VULGATA Et Verbum caro factum est et habitavit in nobis; et vidimus gloriam eius, gloriam quasi Unigeniti a Patre, plenum gratiae et veritatis.
4:1:15:JEAN:1:1986:NOVA_VULGATA Ioannes testimonium perhibet de ipso et clamat dicens: “ Hic erat, quem dixi: Qui post me venturus est, ante me factus est, quia prior me erat ”.
4:1:16:JEAN:1:1986:NOVA_VULGATA Et de plenitudine eius nos omnes accepimus, et gratiam pro gratia;
4:1:17:JEAN:1:1986:NOVA_VULGATA quia lex per Moysen data est, gratia et veritas per Iesum Christum facta est.
4:1:18:JEAN:1:1986:NOVA_VULGATA Deum nemo vidit umquam; unigenitus Deus, qui est in sinum Patris, ipse enarravit.
4:1:19:JEAN:1:1986:NOVA_VULGATA Et hoc est testimonium Ioannis, quando miserunt ad eum Iudaei ab Hierosolymis sacerdotes et Levitas, ut interrogarent eum: “ Tu quis es? ”.
4:1:20:JEAN:1:1986:NOVA_VULGATA Et confessus est et non negavit; et confessus est: “ Non sum ego Christus ”.
4:1:21:JEAN:1:1986:NOVA_VULGATA Et interrogaverunt eum: “ Quid ergo? Elias es tu? ”. Et dicit: “ Non sum ”. “ Propheta es tu? ”. Et respondit: “ Non ”.
4:1:22:JEAN:1:1986:NOVA_VULGATA Dixerunt ergo ei: “ Quis es? Ut responsum demus his, qui miserunt nos. Quid dicis de teipso? ”.
4:1:23:JEAN:1:1986:NOVA_VULGATA Ait: “ Ego vox clamantis in deserto: “Dirigite viam Domini”, sicut dixit Isaias propheta ”.
4:1:24:JEAN:1:1986:NOVA_VULGATA Et qui missi fuerant, erant ex pharisaeis;
4:1:25:JEAN:1:1986:NOVA_VULGATA et interrogaverunt eum et dixerunt ei: “ Quid ergo baptizas, si tu non es Christus neque Elias neque propheta? ”.
4:1:26:JEAN:1:1986:NOVA_VULGATA Respondit eis Ioannes dicens: “ Ego baptizo in aqua; medius vestrum stat, quem vos non scitis,
4:1:27:JEAN:1:1986:NOVA_VULGATA qui post me venturus est, cuius ego non sum dignus, ut solvam eius corrigiam calceamenti ”.
4:1:28:JEAN:1:1986:NOVA_VULGATA Haec in Bethania facta sunt trans Iordanem, ubi erat Ioannes baptizans.
4:1:29:JEAN:1:1986:NOVA_VULGATA Altera die videt Iesum venientem ad se et ait: “ Ecce agnus Dei, qui tollit peccatum mundi.
4:1:30:JEAN:1:1986:NOVA_VULGATA Hic est, de quo dixi: Post me venit vir, qui ante me factus est, quia prior me erat.
4:1:31:JEAN:1:1986:NOVA_VULGATA Et ego nesciebam eum, sed ut manifestetur Israel, propterea veni ego in aqua baptizans ”.
4:1:32:JEAN:1:1986:NOVA_VULGATA Et testimonium perhibuit Ioannes dicens: “ Vidi Spiritum descendentem quasi columbam de caelo, et mansit super eum;
4:1:33:JEAN:1:1986:NOVA_VULGATA et ego nesciebam eum, sed, qui misit me baptizare in aqua, ille mihi dixit: “Super quem videris Spiritum descendentem et manentem super eum, hic est qui baptizat in Spiritu Sancto”.
4:1:34:JEAN:1:1986:NOVA_VULGATA Et ego vidi et testimonium perhibui quia hic est Filius Dei ”.
4:1:35:JEAN:1:1986:NOVA_VULGATA Altera die iterum stabat Ioannes et ex discipulis eius duo,
4:1:36:JEAN:1:1986:NOVA_VULGATA et respiciens Iesum ambulantem dicit: “ Ecce agnus Dei ”.
4:1:37:JEAN:1:1986:NOVA_VULGATA Et audierunt eum duo discipuli loquentem et secuti sunt Iesum.
4:1:38:JEAN:1:1986:NOVA_VULGATA Conversus autem Iesus et videns eos sequentes se dicit eis: “ Quid quaeritis? ”. Qui dixerunt ei: “ Rabbi — quod dicitur interpretatum Magister — ubi manes? ”.
4:1:39:JEAN:1:1986:NOVA_VULGATA Dicit eis: “ Venite et videbitis ”. Venerunt ergo et viderunt, ubi maneret, et apud eum manserunt die illo; hora erat quasi decima.
4:1:40:JEAN:1:1986:NOVA_VULGATA Erat Andreas, frater Simonis Petri, unus ex duobus, qui audierant ab Ioanne et secuti fuerant eum.
4:1:41:JEAN:1:1986:NOVA_VULGATA Invenit hic primum fratrem suum Simonem et dicit ei: “ Invenimus Messiam ” — quod est interpretatum Christus;
4:1:42:JEAN:1:1986:NOVA_VULGATA adduxit eum ad Iesum. Intuitus eum Iesus dixit: “ Tu es Simon filius Ioannis; tu vocaberis Cephas ” — quod interpretatur Petrus.
4:1:43:JEAN:1:1986:NOVA_VULGATA In crastinum voluit exire in Galilaeam et invenit Philippum. Et dicit ei Iesus: “ Sequere me ”.
4:1:44:JEAN:1:1986:NOVA_VULGATA Erat autem Philippus a Bethsaida, civitate Andreae et Petri.
4:1:45:JEAN:1:1986:NOVA_VULGATA Invenit Philippus Nathanael et dicit ei: “ Quem scripsit Moyses in Lege et Prophetae invenimus, Iesum filium Ioseph a Nazareth ”.
4:1:46:JEAN:1:1986:NOVA_VULGATA Et dixit ei Nathanael: “ A Nazareth potest aliquid boni esse? ”. Dicit ei Philippus: “ Veni et vide ”.
4:1:47:JEAN:1:1986:NOVA_VULGATA Vidit Iesus Nathanael venientem ad se et dicit de eo: “ Ecce vere Israelita, in quo dolus non est ”.
4:1:48:JEAN:1:1986:NOVA_VULGATA Dicit ei Nathanael: “ Unde me nosti? ”. Respondit Iesus et dixit ei: “ Priusquam te Philippus vocaret, cum esses sub ficu, vidi te ”.
4:1:49:JEAN:1:1986:NOVA_VULGATA Respondit ei Nathanael: “ Rabbi, tu es Filius Dei, tu rex es Israel! ”.
4:1:50:JEAN:1:1986:NOVA_VULGATA Respondit Iesus et dixit ei: “ Quia dixi tibi: Vidi te sub ficu, credis? Maiora his videbis ”.
4:1:51:JEAN:1:1986:NOVA_VULGATA Et dicit ei: “ Amen, amen dico vobis: Videbitis caelum apertum et angelos Dei ascendentes et descendentes supra Filium hominis ”.
4:2:1:JEAN:1:1986:NOVA_VULGATA Et die tertio nuptiae factae sunt in Cana Galilaeae, et erat mater Iesu ibi;
4:2:2:JEAN:1:1986:NOVA_VULGATA vocatus est autem et Iesus et discipuli eius ad nuptias.
4:2:3:JEAN:1:1986:NOVA_VULGATA Et deficiente vino, dicit mater Iesu ad eum: “ Vinum non habent ”.
4:2:4:JEAN:1:1986:NOVA_VULGATA Et dicit ei Iesus: “ Quid mihi et tibi, mulier? Nondum venit hora mea ”.
4:2:5:JEAN:1:1986:NOVA_VULGATA Dicit mater eius ministris: “ Quodcumque dixerit vobis, facite ”.
4:2:6:JEAN:1:1986:NOVA_VULGATA Erant autem ibi lapideae hydriae sex positae secundum purificationem Iudaeorum, capientes singulae metretas binas vel ternas.
4:2:7:JEAN:1:1986:NOVA_VULGATA Dicit eis Iesus: “ Implete hydrias aqua ”. Et impleverunt eas usque ad summum.
4:2:8:JEAN:1:1986:NOVA_VULGATA Et dicit eis: “ Haurite nunc et ferte architriclino ”. Illi autem tulerunt.
4:2:9:JEAN:1:1986:NOVA_VULGATA Ut autem gustavit architriclinus aquam vinum factam et non sciebat unde esset, ministri autem sciebant, qui haurierant aquam, vocat sponsum architriclinus
4:2:10:JEAN:1:1986:NOVA_VULGATA et dicit ei: “ Omnis homo primum bonum vinum ponit et, cum inebriati fuerint, id quod deterius est; tu servasti bonum vinum usque adhuc ”.
4:2:11:JEAN:1:1986:NOVA_VULGATA Hoc fecit initium signorum Iesus in Cana Galilaeae et manifestavit gloriam suam, et crediderunt in eum discipuli eius.
4:2:12:JEAN:1:1986:NOVA_VULGATA Post hoc descendit Capharnaum ipse et mater eius et fratres eius et discipuli eius, et ibi manserunt non multis diebus.
4:2:13:JEAN:1:1986:NOVA_VULGATA Et prope erat Pascha Iudaeorum, et ascendit Hierosolymam Iesus.
4:2:14:JEAN:1:1986:NOVA_VULGATA Et invenit in templo vendentes boves et oves et columbas, et nummularios sedentes;
4:2:15:JEAN:1:1986:NOVA_VULGATA et cum fecisset flagellum de funiculis, omnes eiecit de templo, oves quoque et boves, et nummulariorum effudit aes et mensas subvertit;
4:2:16:JEAN:1:1986:NOVA_VULGATA et his, qui columbas vendebant, dixit: “ Auferte ista hinc! Nolite facere domum Patris mei domum negotiationis ”.
4:2:17:JEAN:1:1986:NOVA_VULGATA Recordati sunt discipuli eius quia scriptum est: “ Zelus domus tuae comedit me ”.
4:2:18:JEAN:1:1986:NOVA_VULGATA Responderunt ergo Iudaei et dixerunt ei: “ Quod signum ostendis nobis, quia haec facis? ”.
4:2:19:JEAN:1:1986:NOVA_VULGATA Respondit Iesus et dixit eis: “ Solvite templum hoc, et in tribus diebus excitabo illud ”.
4:2:20:JEAN:1:1986:NOVA_VULGATA Dixerunt ergo Iudaei: “ Quadraginta et sex annis aedificatum est templum hoc, et tu tribus diebus excitabis illud? ”.
4:2:21:JEAN:1:1986:NOVA_VULGATA Ille autem dicebat de templo corporis sui.
4:2:22:JEAN:1:1986:NOVA_VULGATA Cum ergo resurrexisset a mortuis, recordati sunt discipuli eius quia hoc dicebat, et crediderunt Scripturae et sermoni, quem dixit Iesus.
4:2:23:JEAN:1:1986:NOVA_VULGATA Cum autem esset Hierosolymis in Pascha, in die festo, multi crediderunt in nomine eius, videntes signa eius, quae faciebat.
4:2:24:JEAN:1:1986:NOVA_VULGATA Ipse autem Iesus non credebat semetipsum eis, eo quod ipse nosset omnes,
4:2:25:JEAN:1:1986:NOVA_VULGATA et quia opus ei non erat, ut quis testimonium perhiberet de homine; ipse enim sciebat quid esset in homine.
4:3:1:JEAN:1:1986:NOVA_VULGATA Erat autem homo ex pharisaeis, Nicodemus nomine, princeps Iudaeorum;
4:3:2:JEAN:1:1986:NOVA_VULGATA hic venit ad eum nocte et dixit ei: “ Rabbi, scimus quia a Deo venisti magister; nemo enim potest haec signa facere, quae tu facis, nisi fuerit Deus cum eo ”.
4:3:3:JEAN:1:1986:NOVA_VULGATA Respondit Iesus et dixit ei: “ Amen, amen dico tibi: Nisi quis natus fuerit desuper, non potest videre regnum Dei ”.
4:3:4:JEAN:1:1986:NOVA_VULGATA Dicit ad eum Nicodemus: “ Quomodo potest homo nasci, cum senex sit? Numquid potest in ventrem matris suae iterato introire et nasci? ”.
4:3:5:JEAN:1:1986:NOVA_VULGATA Respondit Iesus: “ Amen, amen dico tibi: Nisi quis natus fuerit ex aqua et Spiritu, non potest introire in regnum Dei.
4:3:6:JEAN:1:1986:NOVA_VULGATA Quod natum est ex carne, caro est; et, quod natum est ex Spiritu, spiritus est.
4:3:7:JEAN:1:1986:NOVA_VULGATA Non mireris quia dixi tibi: Oportet vos nasci denuo.
4:3:8:JEAN:1:1986:NOVA_VULGATA Spiritus, ubi vult, spirat, et vocem eius audis, sed non scis unde veniat et quo vadat; sic est omnis, qui natus est ex Spiritu ”.
4:3:9:JEAN:1:1986:NOVA_VULGATA Respondit Nicodemus et dixit ei: “ Quomodo possunt haec fieri? ”.
4:3:10:JEAN:1:1986:NOVA_VULGATA Respondit Iesus et dixit ei: “ Tu es magister Israel et haec ignoras?
4:3:11:JEAN:1:1986:NOVA_VULGATA Amen, amen dico tibi: Quod scimus, loquimur et, quod vidimus, testamur; et testimonium nostrum non accipitis.
4:3:12:JEAN:1:1986:NOVA_VULGATA Si terrena dixi vobis, et non creditis, quomodo, si dixero vobis caelestia, credetis?
4:3:13:JEAN:1:1986:NOVA_VULGATA Et nemo ascendit in caelum, nisi qui descendit de caelo, Filius hominis.
4:3:14:JEAN:1:1986:NOVA_VULGATA Et sicut Moyses exaltavit serpentem in deserto, ita exaltari oportet Filium hominis,
4:3:15:JEAN:1:1986:NOVA_VULGATA ut omnis, qui credit, in ipso habeat vitam aeternam ”.
4:3:16:JEAN:1:1986:NOVA_VULGATA Sic enim dilexit Deus mundum, ut Filium suum unigenitum daret, ut omnis, qui credit in eum, non pereat, sed habeat vitam aeternam.
4:3:17:JEAN:1:1986:NOVA_VULGATA Non enim misit Deus Filium in mundum, ut iudicet mundum, sed ut salvetur mundus per ipsum.
4:3:18:JEAN:1:1986:NOVA_VULGATA Qui credit in eum, non iudicatur; qui autem non credit, iam iudicatus est, quia non credidit in nomen Unigeniti Filii Dei.
4:3:19:JEAN:1:1986:NOVA_VULGATA Hoc est autem iudicium: Lux venit in mundum, et dilexerunt homines magis tenebras quam lucem; erant enim eorum mala opera.
4:3:20:JEAN:1:1986:NOVA_VULGATA Omnis enim, qui mala agit, odit lucem et non venit ad lucem, ut non arguantur opera eius;
4:3:21:JEAN:1:1986:NOVA_VULGATA qui autem facit veritatem, venit ad lucem, ut manifestentur eius opera, quia in Deo sunt facta.
4:3:22:JEAN:1:1986:NOVA_VULGATA Post haec venit Iesus et discipuli eius in Iudaeam terram, et illic demorabatur cum eis et baptizabat.
4:3:23:JEAN:1:1986:NOVA_VULGATA Erat autem et Ioannes baptizans in Enon iuxta Salim, quia aquae multae erant illic, et adveniebant et baptizabantur;
4:3:24:JEAN:1:1986:NOVA_VULGATA nondum enim missus fuerat in carcerem Ioannes.
4:3:25:JEAN:1:1986:NOVA_VULGATA Facta est ergo quaestio ex discipulis Ioannis cum Iudaeo de purificatione.
4:3:26:JEAN:1:1986:NOVA_VULGATA Et venerunt ad Ioannem et dixerunt ei: “ Rabbi, qui erat tecum trans Iordanem, cui tu testimonium perhibuisti, ecce hic baptizat, et omnes veniunt ad eum! ”.
4:3:27:JEAN:1:1986:NOVA_VULGATA Respondit Ioannes et dixit: “ Non potest homo accipere quidquam, nisi fuerit ei datum de caelo.
4:3:28:JEAN:1:1986:NOVA_VULGATA Ipsi vos mihi testimonium perhibetis, quod dixerim: Non sum ego Christus, sed: Missus sum ante illum.
4:3:29:JEAN:1:1986:NOVA_VULGATA Qui habet sponsam, sponsus est; amicus autem sponsi, qui stat et audit eum, gaudio gaudet propter vocem sponsi. Hoc ergo gaudium meum impletum est.
4:3:30:JEAN:1:1986:NOVA_VULGATA Illum oportet crescere, me autem minui ”.
4:3:31:JEAN:1:1986:NOVA_VULGATA Qui de sursum venit, supra omnes est; qui est de terra, de terra est et de terra loquitur. Qui de caelo venit, supra omnes est;
4:3:32:JEAN:1:1986:NOVA_VULGATA et quod vidit et audivit, hoc testatur, et testimonium eius nemo accipit.
4:3:33:JEAN:1:1986:NOVA_VULGATA Qui accipit eius testimonium, signavit quia Deus verax est.
4:3:34:JEAN:1:1986:NOVA_VULGATA Quem enim misit Deus, verba Dei loquitur; non enim ad mensuram dat Spiritum.
4:3:35:JEAN:1:1986:NOVA_VULGATA Pater diligit Filium et omnia dedit in manu eius.
4:3:36:JEAN:1:1986:NOVA_VULGATA Qui credit in Filium, habet vitam aeternam; qui autem incredulus est Filio, non videbit vitam, sed ira Dei manet super eum.
4:4:1:JEAN:1:1986:NOVA_VULGATA Ut ergo cognovit Iesus quia audierunt pharisaei quia Iesus plures discipulos facit et baptizat quam Ioannes
4:4:2:JEAN:1:1986:NOVA_VULGATA — quamquam Iesus ipse non baptizaret sed discipuli eius —
4:4:3:JEAN:1:1986:NOVA_VULGATA reliquit Iudaeam et abiit iterum in Galilaeam.
4:4:4:JEAN:1:1986:NOVA_VULGATA Oportebat autem eum transire per Samariam.
4:4:5:JEAN:1:1986:NOVA_VULGATA Venit ergo in civitatem Samariae, quae dicitur Sichar, iuxta praedium, quod dedit Iacob Ioseph filio suo;
4:4:6:JEAN:1:1986:NOVA_VULGATA erat autem ibi fons Iacob. Iesus ergo fatigatus ex itinere sedebat sic super fontem; hora erat quasi sexta.
4:4:7:JEAN:1:1986:NOVA_VULGATA Venit mulier de Samaria haurire aquam. Dicit ei Iesus: “ Da mihi bibere ”;
4:4:8:JEAN:1:1986:NOVA_VULGATA discipuli enim eius abierant in civitatem, ut cibos emerent.
4:4:9:JEAN:1:1986:NOVA_VULGATA Dicit ergo ei mulier illa Samaritana: “ Quomodo tu, Iudaeus cum sis, bibere a me poscis, quae sum mulier Samaritana? ”. Non enim coutuntur Iudaei Samaritanis.
4:4:10:JEAN:1:1986:NOVA_VULGATA Respondit Iesus et dixit ei: “ Si scires donum Dei, et quis est, qui dicit tibi: “Da mihi bibere”, tu forsitan petisses ab eo, et dedisset tibi aquam vivam ”.
4:4:11:JEAN:1:1986:NOVA_VULGATA Dicit ei mulier: “ Domine, neque in quo haurias habes, et puteus altus est; unde ergo habes aquam vivam?
4:4:12:JEAN:1:1986:NOVA_VULGATA Numquid tu maior es patre nostro Iacob, qui dedit nobis puteum, et ipse ex eo bibit et filii eius et pecora eius? ”.
4:4:13:JEAN:1:1986:NOVA_VULGATA Respondit Iesus et dixit ei: “ Omnis, qui bibit ex aqua hac, sitiet iterum;
4:4:14:JEAN:1:1986:NOVA_VULGATA qui autem biberit ex aqua, quam ego dabo ei, non sitiet in aeternum; sed aqua, quam dabo ei, fiet in eo fons aquae salientis in vitam aeternam ”.
4:4:15:JEAN:1:1986:NOVA_VULGATA Dicit ad eum mulier: “ Domine, da mihi hanc aquam, ut non sitiam neque veniam huc haurire ”.
4:4:16:JEAN:1:1986:NOVA_VULGATA Dicit ei: “ Vade, voca virum tuum et veni huc ”.
4:4:17:JEAN:1:1986:NOVA_VULGATA Respondit mulier et dixit ei: “ Non habeo virum ”. Dicit ei Iesus: “ Bene dixisti: “Non habeo virum”;
4:4:18:JEAN:1:1986:NOVA_VULGATA quinque enim viros habuisti, et nunc, quem habes, non est tuus vir. Hoc vere dixisti ”.
4:4:19:JEAN:1:1986:NOVA_VULGATA Dicit ei mulier: “ Domine, video quia propheta es tu.
4:4:20:JEAN:1:1986:NOVA_VULGATA Patres nostri in monte hoc adoraverunt, et vos dicitis quia in Hierosolymis est locus, ubi adorare oportet ”.
4:4:21:JEAN:1:1986:NOVA_VULGATA Dicit ei Iesus: “ Crede mihi, mulier, quia venit hora, quando neque in monte hoc neque in Hierosolymis adorabitis Patrem.
4:4:22:JEAN:1:1986:NOVA_VULGATA Vos adoratis, quod nescitis; nos adoramus, quod scimus, quia salus ex Iudaeis est.
4:4:23:JEAN:1:1986:NOVA_VULGATA Sed venit hora, et nunc est, quando veri adoratores adorabunt Patrem in Spiritu et veritate; nam et Pater tales quaerit, qui adorent eum.
4:4:24:JEAN:1:1986:NOVA_VULGATA Spiritus est Deus, et eos, qui adorant eum, in Spiritu et veritate oportet adorare ”.
4:4:25:JEAN:1:1986:NOVA_VULGATA Dicit ei mulier: “ Scio quia Messias venit — qui dicitur Christus C; cum venerit ille, nobis annuntiabit omnia ”.
4:4:26:JEAN:1:1986:NOVA_VULGATA Dicit ei Iesus: “ Ego sum, qui loquor tecum ”.
4:4:27:JEAN:1:1986:NOVA_VULGATA Et continuo venerunt discipuli eius et mirabantur quia cum muliere loquebatur; nemo tamen dixit: “ Quid quaeris aut quid loqueris cum ea? ”.
4:4:28:JEAN:1:1986:NOVA_VULGATA Reliquit ergo hydriam suam mulier et abiit in civitatem et dicit illis hominibus:
4:4:29:JEAN:1:1986:NOVA_VULGATA “ Venite, videte hominem, qui dixit mihi omnia, quaecumque feci; numquid ipse est Christus? ”.
4:4:30:JEAN:1:1986:NOVA_VULGATA Exierunt de civitate et veniebant ad eum.
4:4:31:JEAN:1:1986:NOVA_VULGATA Interea rogabant eum discipuli dicentes: “ Rabbi, manduca ”.
4:4:32:JEAN:1:1986:NOVA_VULGATA Ille autem dixit eis: “ Ego cibum habeo manducare, quem vos nescitis ”.
4:4:33:JEAN:1:1986:NOVA_VULGATA Dicebant ergo discipuli ad invicem: “ Numquid aliquis attulit ei manducare? ”.
4:4:34:JEAN:1:1986:NOVA_VULGATA Dicit eis Iesus: “ Meus cibus est, ut faciam voluntatem eius, qui misit me, et ut perficiam opus eius.
4:4:35:JEAN:1:1986:NOVA_VULGATA Nonne vos dicitis: “Adhuc quattuor menses sunt, et messis venit”? Ecce dico vobis: Levate oculos vestros et videte regiones, quia albae sunt ad messem! Iam
4:4:36:JEAN:1:1986:NOVA_VULGATA qui metit, mercedem accipit et congregat fructum in vitam aeternam, ut et qui seminat, simul gaudeat et qui metit.
4:4:37:JEAN:1:1986:NOVA_VULGATA In hoc enim est verbum verum: Alius est qui seminat, et alius est qui metit.
4:4:38:JEAN:1:1986:NOVA_VULGATA Ego misi vos metere, quod vos non laborastis; alii laboraverunt, et vos in laborem eorum introistis ”.
4:4:39:JEAN:1:1986:NOVA_VULGATA Ex civitate autem illa multi crediderunt in eum Samaritanorum propter verbum mulieris testimonium perhibentis: “ Dixit mihi omnia, quaecumque feci! ”.
4:4:40:JEAN:1:1986:NOVA_VULGATA Cum venissent ergo ad illum Samaritani, rogaverunt eum, ut apud ipsos maneret; et mansit ibi duos dies.
4:4:41:JEAN:1:1986:NOVA_VULGATA Et multo plures crediderunt propter sermonem eius;
4:4:42:JEAN:1:1986:NOVA_VULGATA et mulieri dicebant: “ Iam non propter tuam loquelam credimus; ipsi enim audivimus et scimus quia hic est vere Salvator mundi! ”.
4:4:43:JEAN:1:1986:NOVA_VULGATA Post duos autem dies exiit inde in Galilaeam;
4:4:44:JEAN:1:1986:NOVA_VULGATA ipse enim Iesus testimonium perhibuit, quia propheta in sua patria honorem non habet.
4:4:45:JEAN:1:1986:NOVA_VULGATA Cum ergo venisset in Galilaeam, exceperunt eum Galilaei, cum omnia vidissent, quae fecerat Hierosolymis in die festo; et ipsi enim venerant in diem festum.
4:4:46:JEAN:1:1986:NOVA_VULGATA Venit ergo iterum in Cana Galilaeae, ubi fecit aquam vinum. Et erat quidam regius, cuius filius infirmabatur Capharnaum;
4:4:47:JEAN:1:1986:NOVA_VULGATA hic, cum audisset quia Iesus advenerit a Iudaea in Galilaeam, abiit ad eum et rogabat, ut descenderet et sanaret filium eius; incipiebat enim mori.
4:4:48:JEAN:1:1986:NOVA_VULGATA Dixit ergo Iesus ad eum: “ Nisi signa et prodigia videritis, non credetis ”.
4:4:49:JEAN:1:1986:NOVA_VULGATA Dicit ad eum regius: “ Domine, descende priusquam moriatur puer meus ”.
4:4:50:JEAN:1:1986:NOVA_VULGATA Dicit ei Iesus: “ Vade. Filius tuus vivit ”. Credidit homo sermoni, quem dixit ei Iesus, et ibat.
4:4:51:JEAN:1:1986:NOVA_VULGATA Iam autem eo descendente, servi eius occurrerunt ei dicentes quia puer eius vivit.
4:4:52:JEAN:1:1986:NOVA_VULGATA Interrogabat ergo horam ab eis, in qua melius habuerit. Dixerunt ergo ei: “ Heri hora septima reliquit eum febris ”.
4:4:53:JEAN:1:1986:NOVA_VULGATA Cognovit ergo pater quia illa hora erat, in qua dixit ei Iesus: “ Filius tuus vivit ”, et credidit ipse et domus eius tota.
4:4:54:JEAN:1:1986:NOVA_VULGATA Hoc iterum secundum signum fecit Iesus, cum venisset a Iudaea in Galilaeam.
4:5:1:JEAN:1:1986:NOVA_VULGATA Post haec erat dies festus Iudaeorum, et ascendit Iesus Hierosolymam.
4:5:2:JEAN:1:1986:NOVA_VULGATA Est autem Hierosolymis, super Probatica, piscina, quae cognominatur Hebraice Bethsatha, quinque porticus habens.
4:5:3:JEAN:1:1986:NOVA_VULGATA In his iacebat multitudo languentium, caecorum, claudorum, aridorum.
4:5:4:JEAN:1:1986:NOVA_VULGATA 
4:5:5:JEAN:1:1986:NOVA_VULGATA Erat autem quidam homo ibi triginta et octo annos habens in infirmitate sua.
4:5:6:JEAN:1:1986:NOVA_VULGATA Hunc cum vidisset Iesus iacentem, et cognovisset quia multum iam tempus habet, dicit ei: “ Vis sanus fieri? ”.
4:5:7:JEAN:1:1986:NOVA_VULGATA Respondit ei languidus: “ Domine, hominem non habeo, ut, cum turbata fuerit aqua, mittat me in piscinam; dum autem venio ego, alius ante me descendit ”.
4:5:8:JEAN:1:1986:NOVA_VULGATA Dicit ei Iesus: “ Surge, tolle grabatum tuum et ambula ”.
4:5:9:JEAN:1:1986:NOVA_VULGATA Et statim sanus factus est homo et sustulit grabatum suum et ambulabat. Erat autem sabbatum in illo die.
4:5:10:JEAN:1:1986:NOVA_VULGATA Dicebant ergo Iudaei illi, qui sanatus fuerat: “ Sabbatum est, et non licet tibi tollere grabatum tuum ”.
4:5:11:JEAN:1:1986:NOVA_VULGATA Ille autem respondit eis: “ Qui me fecit sanum, ille mihi dixit: “Tolle grabatum tuum et ambula” ”.
4:5:12:JEAN:1:1986:NOVA_VULGATA Interrogaverunt eum: “ Quis est ille homo, qui dixit tibi: “Tolle et ambula”? ”.
4:5:13:JEAN:1:1986:NOVA_VULGATA Is autem, qui sanus fuerat effectus, nesciebat quis esset; Iesus enim declinavit a turba constituta in loco.
4:5:14:JEAN:1:1986:NOVA_VULGATA Postea invenit eum Iesus in templo et dixit illi: “ Ecce sanus factus es; iam noli peccare, ne deterius tibi aliquid contingat ”.
4:5:15:JEAN:1:1986:NOVA_VULGATA Abiit ille homo et nuntiavit Iudaeis quia Iesus esset, qui fecit eum sanum.
4:5:16:JEAN:1:1986:NOVA_VULGATA Et propterea persequebantur Iudaei Iesum, quia haec faciebat in sabbato.
4:5:17:JEAN:1:1986:NOVA_VULGATA Iesus autem respondit eis: “ Pater meus usque modo operatur, et ego operor ”.
4:5:18:JEAN:1:1986:NOVA_VULGATA Propterea ergo magis quaerebant eum Iudaei interficere, quia non solum solvebat sabbatum, sed et Patrem suum dicebat Deum, aequalem se faciens Deo.
4:5:19:JEAN:1:1986:NOVA_VULGATA Respondit itaque Iesus et dixit eis: “ Amen, amen dico vobis: Non potest Filius a se facere quidquam, nisi quod viderit Patrem facientem; quaecumque enim ille faciat, haec et Filius similiter facit.
4:5:20:JEAN:1:1986:NOVA_VULGATA Pater enim diligit Filium et omnia demonstrat ei, quae ipse facit, et maiora his demonstrabit ei opera, ut vos miremini.
4:5:21:JEAN:1:1986:NOVA_VULGATA Sicut enim Pater suscitat mortuos et vivificat, sic et Filius, quos vult, vivificat.
4:5:22:JEAN:1:1986:NOVA_VULGATA Neque enim Pater iudicat quemquam, sed iudicium omne dedit Filio,
4:5:23:JEAN:1:1986:NOVA_VULGATA ut omnes honorificent Filium, sicut honorificant Patrem. Qui non honorificat Filium, non honorificat Patrem, qui misit illum.
4:5:24:JEAN:1:1986:NOVA_VULGATA Amen, amen dico vobis: Qui verbum meum audit et credit ei, qui misit me, habet vitam aeternam et in iudicium non venit, sed transiit a morte in vitam.
4:5:25:JEAN:1:1986:NOVA_VULGATA Amen, amen dico vobis: Venit hora, et nunc est, quando mortui audient vocem Filii Dei et, qui audierint, vivent.
4:5:26:JEAN:1:1986:NOVA_VULGATA Sicut enim Pater habet vitam in semetipso, sic dedit et Filio vitam habere in semetipso;
4:5:27:JEAN:1:1986:NOVA_VULGATA et potestatem dedit ei iudicium facere, quia Filius hominis est.
4:5:28:JEAN:1:1986:NOVA_VULGATA Nolite mirari hoc, quia venit hora, in qua omnes, qui in monumentis sunt, audient vocem eius;
4:5:29:JEAN:1:1986:NOVA_VULGATA et procedent, qui bona fecerunt, in resurrectionem vitae, qui vero mala egerunt, in resurrectionem iudicii.
4:5:30:JEAN:1:1986:NOVA_VULGATA Non possum ego a meipso facere quidquam; sicut audio, iudico, et iudicium meum iustum est, quia non quaero voluntatem meam, sed voluntatem eius, qui misit me.
4:5:31:JEAN:1:1986:NOVA_VULGATA Si ego testimonium perhibeo de meipso, testimonium meum non est verum;
4:5:32:JEAN:1:1986:NOVA_VULGATA alius est, qui testimonium perhibet de me, et scio quia verum est testimonium, quod perhibet de me.
4:5:33:JEAN:1:1986:NOVA_VULGATA Vos misistis ad Ioannem, et testimonium perhibuit veritati;
4:5:34:JEAN:1:1986:NOVA_VULGATA ego autem non ab homine testimonium accipio, sed haec dico, ut vos salvi sitis.
4:5:35:JEAN:1:1986:NOVA_VULGATA Ille erat lucerna ardens et lucens; vos autem voluistis exsultare ad horam in luce eius.
4:5:36:JEAN:1:1986:NOVA_VULGATA Ego autem habeo testimonium maius Ioanne; opera enim, quae dedit mihi Pater, ut perficiam ea, ipsa opera, quae ego facio, testimonium perhibent de me, quia Pater me misit;
4:5:37:JEAN:1:1986:NOVA_VULGATA et, qui misit me, Pater, ipse testimonium perhibuit de me. Neque vocem eius umquam audistis neque speciem eius vidistis;
4:5:38:JEAN:1:1986:NOVA_VULGATA et verbum eius non habetis in vobis manens, quia, quem misit ille, huic vos non creditis.
4:5:39:JEAN:1:1986:NOVA_VULGATA Scrutamini Scripturas, quia vos putatis in ipsis vitam aeternam habere; et illae sunt, quae testimonium perhibent de me.
4:5:40:JEAN:1:1986:NOVA_VULGATA Et non vultis venire ad me, ut vitam habeatis.
4:5:41:JEAN:1:1986:NOVA_VULGATA Gloriam ab hominibus non accipio,
4:5:42:JEAN:1:1986:NOVA_VULGATA sed cognovi vos, quia dilectionem Dei non habetis in vobis.
4:5:43:JEAN:1:1986:NOVA_VULGATA Ego veni in nomine Patris mei, et non accipitis me; si alius venerit in nomine suo, illum accipietis.
4:5:44:JEAN:1:1986:NOVA_VULGATA Quomodo potestis vos credere, qui gloriam ab invicem accipitis, et gloriam, quae a solo est Deo, non quaeritis?
4:5:45:JEAN:1:1986:NOVA_VULGATA Nolite putare quia ego accusaturus sim vos apud Patrem; est qui accuset vos: Moyses, in quo vos speratis.
4:5:46:JEAN:1:1986:NOVA_VULGATA Si enim crederetis Moysi, crederetis forsitan et mihi; de me enim ille scripsit.
4:5:47:JEAN:1:1986:NOVA_VULGATA Si autem illius litteris non creditis, quomodo meis verbis credetis? ”.
4:6:1:JEAN:1:1986:NOVA_VULGATA Post haec abiit Iesus trans mare Galilaeae, quod est Tiberiadis.
4:6:2:JEAN:1:1986:NOVA_VULGATA Et sequebatur eum multitudo magna, quia videbant signa, quae faciebat super his, qui infirmabantur.
4:6:3:JEAN:1:1986:NOVA_VULGATA Subiit autem in montem Iesus et ibi sedebat cum discipulis suis.
4:6:4:JEAN:1:1986:NOVA_VULGATA Erat autem proximum Pascha, dies festus Iudaeorum.
4:6:5:JEAN:1:1986:NOVA_VULGATA Cum sublevasset ergo oculos Iesus et vidisset quia multitudo magna venit ad eum, dicit ad Philippum: “ Unde ememus panes, ut manducent hi? ”.
4:6:6:JEAN:1:1986:NOVA_VULGATA Hoc autem dicebat tentans eum; ipse enim sciebat quid esset facturus.
4:6:7:JEAN:1:1986:NOVA_VULGATA Respondit ei Philippus: “ Ducentorum denariorum panes non sufficiunt eis, ut unusquisque modicum quid accipiat! ”.
4:6:8:JEAN:1:1986:NOVA_VULGATA Dicit ei unus ex discipulis eius, Andreas frater Simonis Petri:
4:6:9:JEAN:1:1986:NOVA_VULGATA “ Est puer hic, qui habet quinque panes hordeaceos et duos pisces; sed haec quid sunt propter tantos? ”.
4:6:10:JEAN:1:1986:NOVA_VULGATA Dixit Iesus: “ Facite homines discumbere ”. Erat autem fenum multum in loco. Discubuerunt ergo viri numero quasi quinque milia.
4:6:11:JEAN:1:1986:NOVA_VULGATA Accepit ergo panes Iesus et, cum gratias egisset, distribuit discumbentibus; similiter et ex piscibus, quantum volebant.
4:6:12:JEAN:1:1986:NOVA_VULGATA Ut autem impleti sunt, dicit discipulis suis: “ Colligite, quae superaverunt, fragmenta, ne quid pereat ”.
4:6:13:JEAN:1:1986:NOVA_VULGATA Collegerunt ergo et impleverunt duodecim cophinos fragmentorum ex quinque panibus hordeaceis, quae superfuerunt his, qui manducaverunt.
4:6:14:JEAN:1:1986:NOVA_VULGATA Illi ergo homines, cum vidissent quod fecerat signum, dicebant: “ Hic est vere propheta, qui venit in mundum! ”.
4:6:15:JEAN:1:1986:NOVA_VULGATA Iesus ergo, cum cognovisset quia venturi essent, ut raperent eum et facerent eum regem, secessit iterum in montem ipse solus.
4:6:16:JEAN:1:1986:NOVA_VULGATA Ut autem sero factum est, descenderunt discipuli eius ad mare
4:6:17:JEAN:1:1986:NOVA_VULGATA et, cum ascendissent navem, veniebant trans mare in Capharnaum. Et tenebrae iam factae erant, et nondum venerat ad eos Iesus.
4:6:18:JEAN:1:1986:NOVA_VULGATA Mare autem, vento magno flante, exsurgebat.
4:6:19:JEAN:1:1986:NOVA_VULGATA Cum remigassent ergo quasi stadia viginti quinque aut triginta, vident Iesum ambulantem super mare et proximum navi fieri, et timuerunt.
4:6:20:JEAN:1:1986:NOVA_VULGATA Ille autem dicit eis: “ Ego sum, nolite timere! ”.
4:6:21:JEAN:1:1986:NOVA_VULGATA Volebant ergo accipere eum in navem, et statim fuit navis ad terram, in quam ibant.
4:6:22:JEAN:1:1986:NOVA_VULGATA Altera die turba, quae stabat trans mare, vidit quia navicula alia non erat ibi, nisi una, et quia non introisset cum discipulis suis Iesus in navem, sed soli discipuli eius abiissent;
4:6:23:JEAN:1:1986:NOVA_VULGATA aliae supervenerunt naves a Tiberiade iuxta locum, ubi manducaverant panem, gratias agente Domino.
4:6:24:JEAN:1:1986:NOVA_VULGATA Cum ergo vidisset turba quia Iesus non esset ibi neque discipuli eius, ascenderunt ipsi naviculas et venerunt Capharnaum quaerentes Iesum.
4:6:25:JEAN:1:1986:NOVA_VULGATA Et cum invenissent eum trans mare, dixerunt ei: “ Rabbi, quando huc venisti? ”.
4:6:26:JEAN:1:1986:NOVA_VULGATA Respondit eis Iesus et dixit: “ Amen, amen dico vobis: Quaeritis me, non quia vidistis signa, sed quia manducastis ex panibus et saturati estis.
4:6:27:JEAN:1:1986:NOVA_VULGATA Operamini non cibum, qui perit, sed cibum, qui permanet in vitam aeternam, quem Filius hominis vobis dabit; hunc enim Pater signavit Deus! ”.
4:6:28:JEAN:1:1986:NOVA_VULGATA Dixerunt ergo ad eum: “ Quid faciemus, ut operemur opera Dei? ”.
4:6:29:JEAN:1:1986:NOVA_VULGATA Respondit Iesus et dixit eis: “ Hoc est opus Dei, ut credatis in eum, quem misit ille ”.
4:6:30:JEAN:1:1986:NOVA_VULGATA Dixerunt ergo ei: “ Quod ergo tu facis signum, ut videamus et credamus tibi? Quid operaris?
4:6:31:JEAN:1:1986:NOVA_VULGATA Patres nostri manna manducaverunt in deserto, sicut scriptum est: “Panem de caelo dedit eis manducare” ”.
4:6:32:JEAN:1:1986:NOVA_VULGATA Dixit ergo eis Iesus: “ Amen, amen dico vobis: Non Moyses dedit vobis panem de caelo, sed Pater meus dat vobis panem de caelo verum;
4:6:33:JEAN:1:1986:NOVA_VULGATA panis enim Dei est, qui descendit de caelo et dat vitam mundo ”.
4:6:34:JEAN:1:1986:NOVA_VULGATA Dixerunt ergo ad eum: “ Domine, semper da nobis panem hunc ”.
4:6:35:JEAN:1:1986:NOVA_VULGATA Dixit eis Iesus: “ Ego sum panis vitae. Qui venit ad me, non esuriet; et, qui credit in me, non sitiet umquam.
4:6:36:JEAN:1:1986:NOVA_VULGATA Sed dixi vobis, quia et vidistis me et non creditis.
4:6:37:JEAN:1:1986:NOVA_VULGATA Omne, quod dat mihi Pater, ad me veniet; et eum, qui venit ad me, non eiciam foras,
4:6:38:JEAN:1:1986:NOVA_VULGATA quia descendi de caelo, non ut faciam voluntatem meam sed voluntatem eius, qui misit me.
4:6:39:JEAN:1:1986:NOVA_VULGATA Haec est autem voluntas eius, qui misit me, ut omne, quod dedit mihi, non perdam ex eo, sed resuscitem illud in novissimo die.
4:6:40:JEAN:1:1986:NOVA_VULGATA Haec est enim voluntas Patris mei, ut omnis, qui videt Filium et credit in eum, habeat vitam aeternam; et resuscitabo ego eum in novissimo die ”.
4:6:41:JEAN:1:1986:NOVA_VULGATA Murmurabant ergo Iudaei de illo, quia dixisset: “ Ego sum panis, qui de caelo descendi ”,
4:6:42:JEAN:1:1986:NOVA_VULGATA et dicebant: “ Nonne hic est Iesus filius Ioseph, cuius nos novimus patrem et matrem? Quomodo dicit nunc: “De caelo descendi”? ”.
4:6:43:JEAN:1:1986:NOVA_VULGATA Respondit Iesus et dixit eis: “ Nolite murmurare in invicem.
4:6:44:JEAN:1:1986:NOVA_VULGATA Nemo potest venire ad me, nisi Pater, qui misit me, traxerit eum; et ego resuscitabo eum in novissimo die.
4:6:45:JEAN:1:1986:NOVA_VULGATA Est scriptum in Prophetis: “Et erunt omnes docibiles Dei “. Omnis, qui audivit a Patre et didicit, venit ad me.
4:6:46:JEAN:1:1986:NOVA_VULGATA Non quia Patrem vidit quisquam, nisi is qui est a Deo, hic vidit Patrem.
4:6:47:JEAN:1:1986:NOVA_VULGATA Amen, amen dico vobis: Qui credit, habet vitam aeternam.
4:6:48:JEAN:1:1986:NOVA_VULGATA Ego sum panis vitae.
4:6:49:JEAN:1:1986:NOVA_VULGATA Patres vestri manducaverunt in deserto manna et mortui sunt.
4:6:50:JEAN:1:1986:NOVA_VULGATA Hic est panis de caelo descendens, ut, si quis ex ipso manducaverit, non moriatur.
4:6:51:JEAN:1:1986:NOVA_VULGATA Ego sum panis vivus, qui de caelo descendi. Si quis manducaverit ex hoc pane, vivet in aeternum; panis autem, quem ego dabo, caro mea est pro mundi vita ”.
4:6:52:JEAN:1:1986:NOVA_VULGATA Litigabant ergo Iudaei ad invicem dicentes: “ Quomodo potest hic nobis carnem suam dare ad manducandum? ”.
4:6:53:JEAN:1:1986:NOVA_VULGATA Dixit ergo eis Iesus: “ Amen, amen dico vobis: Nisi manducaveritis carnem Filii hominis et biberitis eius sanguinem, non habetis vitam in vobismetipsis.
4:6:54:JEAN:1:1986:NOVA_VULGATA Qui manducat meam carnem et bibit meum sanguinem, habet vitam aeternam; et ego resuscitabo eum in novissimo die.
4:6:55:JEAN:1:1986:NOVA_VULGATA Caro enim mea verus est cibus, et sanguis meus verus est potus.
4:6:56:JEAN:1:1986:NOVA_VULGATA Qui manducat meam carnem et bibit meum sanguinem, in me manet, et ego in illo.
4:6:57:JEAN:1:1986:NOVA_VULGATA Sicut misit me vivens Pater, et ego vivo propter Patrem; et, qui manducat me, et ipse vivet propter me.
4:6:58:JEAN:1:1986:NOVA_VULGATA Hic est panis, qui de caelo descendit, non sicut manducaverunt patres et mortui sunt; qui manducat hunc panem, vivet in aeternum ”.
4:6:59:JEAN:1:1986:NOVA_VULGATA Haec dixit in synagoga docens in Capharnaum.
4:6:60:JEAN:1:1986:NOVA_VULGATA Multi ergo audientes ex discipulis eius dixerunt: “ Durus est hic sermo! Quis potest eum audire? ”.
4:6:61:JEAN:1:1986:NOVA_VULGATA Sciens autem Iesus apud semetipsum quia murmurarent de hoc discipuli eius, dixit eis: “ Hoc vos scandalizat?
4:6:62:JEAN:1:1986:NOVA_VULGATA Si ergo videritis Filium hominis ascendentem, ubi erat prius?
4:6:63:JEAN:1:1986:NOVA_VULGATA Spiritus est, qui vivificat, caro non prodest quidquam; verba, quae ego locutus sum vobis, Spiritus sunt et vita sunt.
4:6:64:JEAN:1:1986:NOVA_VULGATA Sed sunt quidam ex vobis, qui non credunt ”. Sciebat enim ab initio Iesus, qui essent non credentes, et quis traditurus esset eum.
4:6:65:JEAN:1:1986:NOVA_VULGATA Et dicebat: “ Propterea dixi vobis: Nemo potest venire ad me, nisi fuerit ei datum a Patre ”.
4:6:66:JEAN:1:1986:NOVA_VULGATA Ex hoc multi discipulorum eius abierunt retro et iam non cum illo ambulabant.
4:6:67:JEAN:1:1986:NOVA_VULGATA Dixit ergo Iesus ad Duodecim: “ Numquid et vos vultis abire? ”.
4:6:68:JEAN:1:1986:NOVA_VULGATA Respondit ei Simon Petrus: “ Domine, ad quem ibimus? Verba vitae aeternae habes;
4:6:69:JEAN:1:1986:NOVA_VULGATA et nos credidimus et cognovimus quia tu es Sanctus Dei ”.
4:6:70:JEAN:1:1986:NOVA_VULGATA Respondit eis Iesus: “ Nonne ego vos Duodecim elegi? Et ex vobis unus Diabolus est ”.
4:6:71:JEAN:1:1986:NOVA_VULGATA Dicebat autem Iudam Simonis Iscariotis; hic enim erat traditurus eum, cum esset unus ex Duodecim.
4:7:1:JEAN:1:1986:NOVA_VULGATA Et post haec ambulabat Iesus in Galilaeam; non enim volebat in Iudaeam ambulare, quia quaerebant eum Iudaei interficere.
4:7:2:JEAN:1:1986:NOVA_VULGATA Erat autem in proximo dies festus Iudaeorum, Scenopegia.
4:7:3:JEAN:1:1986:NOVA_VULGATA Dixerunt ergo ad eum fratres eius: “ Transi hinc et vade in Iudaeam, ut et discipuli tui videant opera tua, quae facis.
4:7:4:JEAN:1:1986:NOVA_VULGATA Nemo quippe in occulto quid facit et quaerit ipse in palam esse. Si haec facis, manifesta teipsum mundo ”.
4:7:5:JEAN:1:1986:NOVA_VULGATA Neque enim fratres eius credebant in eum.
4:7:6:JEAN:1:1986:NOVA_VULGATA Dicit ergo eis Iesus: “ Tempus meum nondum adest, tempus autem vestrum semer est paratum.
4:7:7:JEAN:1:1986:NOVA_VULGATA Non potest mundus odisse vos; me autem odit, quia ego testimonium perhibeo de illo, quia opera eius mala sunt.
4:7:8:JEAN:1:1986:NOVA_VULGATA Vos ascendite ad diem festum; ego non ascendo ad diem festum istum, quia meum tempus nondum impletum est ”.
4:7:9:JEAN:1:1986:NOVA_VULGATA Haec autem cum dixisset, ipse mansit in Galilaea.
4:7:10:JEAN:1:1986:NOVA_VULGATA Ut autem ascenderunt fratres eius ad diem festum, tunc et ipse ascendit, non manifeste sed quasi in occulto.
4:7:11:JEAN:1:1986:NOVA_VULGATA Iudaei ergo quaerebant eum in die festo et dicebant: “ Ubi est ille? ”.
4:7:12:JEAN:1:1986:NOVA_VULGATA Et murmur multus de eo erat in turba. Alii quidem dicebant: “ Bonus est! ”; alii autem dicebant: “ Non, sed seducit turbam! ”.
4:7:13:JEAN:1:1986:NOVA_VULGATA Nemo tamen palam loquebatur de illo propter metum Iudaeorum.
4:7:14:JEAN:1:1986:NOVA_VULGATA Iam autem die festo mediante, ascendit Iesus in templum et docebat.
4:7:15:JEAN:1:1986:NOVA_VULGATA Mirabantur ergo Iudaei dicentes: “ Quomodo hic litteras scit, cum non didicerit? ”.
4:7:16:JEAN:1:1986:NOVA_VULGATA Respondit ergo eis Iesus et dixit: “ Mea doctrina non est mea sed eius, qui misit me.
4:7:17:JEAN:1:1986:NOVA_VULGATA Si quis voluerit voluntatem eius facere, cognoscet de doctrina utrum ex Deo sit, an ego a meipso loquar.
4:7:18:JEAN:1:1986:NOVA_VULGATA Qui a semetipso loquitur, gloriam propriam quaerit; qui autem quaerit gloriam eius, qui misit illum, hic verax est, et iniustitia in illo non est.
4:7:19:JEAN:1:1986:NOVA_VULGATA Nonne Moyses dedit vobis legem? Et nemo ex vobis facit legem. Quid me quaeritis interficere? ”.
4:7:20:JEAN:1:1986:NOVA_VULGATA Respondit turba: “ Daemonium habes! Quis te quaerit interficere? ”.
4:7:21:JEAN:1:1986:NOVA_VULGATA Respondit Iesus et dixit eis: “ Unum opus feci, et omnes miramini.
4:7:22:JEAN:1:1986:NOVA_VULGATA Propterea Moyses dedit vobis circumcisionem — non quia ex Moyse est sed ex patribus — et in sabbato circumciditis hominem.
4:7:23:JEAN:1:1986:NOVA_VULGATA Si circumcisionem accipit homo in sabbato, ut non solvatur lex Moysis, mihi indignamini, quia totum hominem sanum feci in sabbato?
4:7:24:JEAN:1:1986:NOVA_VULGATA Nolite iudicare secundum faciem, sed iustum iudicium iudicate ”.
4:7:25:JEAN:1:1986:NOVA_VULGATA Dicebant ergo quidam ex Hierosolymitis: “ Nonne hic est, quem quaerunt interficere?
4:7:26:JEAN:1:1986:NOVA_VULGATA Et ecce palam loquitur, et nihil ei dicunt. Numquid vere cognoverunt principes quia hic est Christus?
4:7:27:JEAN:1:1986:NOVA_VULGATA Sed hunc scimus unde sit, Christus autem cum venerit, nemo scit unde sit ”.
4:7:28:JEAN:1:1986:NOVA_VULGATA Clamavit ergo docens in templo Iesus et dicens: “ Et me scitis et unde sim scitis. Et a meipso non veni, sed est verus, qui misit me, quem vos non scitis.
4:7:29:JEAN:1:1986:NOVA_VULGATA Ego scio eum, quia ab ipso sum, et ipse me misit ”.
4:7:30:JEAN:1:1986:NOVA_VULGATA Quaerebant ergo eum apprehendere, et nemo misit in illum manus, quia nondum venerat hora eius.
4:7:31:JEAN:1:1986:NOVA_VULGATA De turba autem multi crediderunt in eum et dicebant: “ Christus cum venerit, numquid plura signa faciet quam quae hic fecit? ”.
4:7:32:JEAN:1:1986:NOVA_VULGATA Audierunt pharisaei turbam murmurantem de illo haec et miserunt pontifices et pharisaei ministros, ut apprehenderent eum.
4:7:33:JEAN:1:1986:NOVA_VULGATA Dixit ergo Iesus: “ Adhuc modicum tempus vobiscum sum et vado ad eum, qui misit me.
4:7:34:JEAN:1:1986:NOVA_VULGATA Quaeretis me et non invenietis; et ubi sum ego, vos non potestis venire ”.
4:7:35:JEAN:1:1986:NOVA_VULGATA Dixerunt ergo Iudaei ad seipsos: “ Quo hic iturus est, quia nos non inveniemus eum? Numquid in dispersionem Graecorum iturus est et docturus Graecos?
4:7:36:JEAN:1:1986:NOVA_VULGATA Quis est hic sermo, quem dixit: “Quaeretis me et non invenietis” et: “Ubi sum ego, vos non potestis venire”? ”.
4:7:37:JEAN:1:1986:NOVA_VULGATA In novissimo autem die magno festivitatis stabat Iesus et clamavit dicens: “ Si quis sitit, veniat ad me et bibat,
4:7:38:JEAN:1:1986:NOVA_VULGATA qui credit in me. Sicut dixit Scriptura, flumina de ventre eius fluent aquae vivae ”.
4:7:39:JEAN:1:1986:NOVA_VULGATA Hoc autem dixit de Spiritu, quem accepturi erant qui crediderant in eum. Nondum enim erat Spiritus, quia Iesus nondum fuerat glorificatus.
4:7:40:JEAN:1:1986:NOVA_VULGATA Ex illa ergo turba, cum audissent hos sermones, dicebant: “ Hic est vere propheta! ”;
4:7:41:JEAN:1:1986:NOVA_VULGATA alii dicebant: “ Hic est Christus! ”; quidam autem dicebant: “ Numquid a Galilaea Christus venit?
4:7:42:JEAN:1:1986:NOVA_VULGATA Nonne Scriptura dixit: “Ex semine David et de Bethlehem castello, ubi erat David, venit Christus”? ”.
4:7:43:JEAN:1:1986:NOVA_VULGATA Dissensio itaque facta est in turba propter eum.
4:7:44:JEAN:1:1986:NOVA_VULGATA Quidam autem ex ipsis volebant apprehendere eum, sed nemo misit super illum manus.
4:7:45:JEAN:1:1986:NOVA_VULGATA Venerunt ergo ministri ad pontifices et pharisaeos; et dixerunt eis illi: “ Quare non adduxistis eum? ”.
4:7:46:JEAN:1:1986:NOVA_VULGATA Responderunt ministri: “ Numquam sic locutus est homo ”.
4:7:47:JEAN:1:1986:NOVA_VULGATA Responderunt ergo eis pharisaei: “ Numquid et vos seducti estis?
4:7:48:JEAN:1:1986:NOVA_VULGATA Numquid aliquis ex principibus credidit in eum aut ex pharisaeis?
4:7:49:JEAN:1:1986:NOVA_VULGATA Sed turba haec, quae non novit legem, maledicti sunt! ”.
4:7:50:JEAN:1:1986:NOVA_VULGATA Dicit Nicodemus ad eos, ille qui venit ad eum antea, qui unus erat ex ipsis:
4:7:51:JEAN:1:1986:NOVA_VULGATA “ Numquid lex nostra iudicat hominem, nisi audierit ab ipso prius et cognoverit quid faciat? ”.
4:7:52:JEAN:1:1986:NOVA_VULGATA Responderunt et dixerunt ei: “ Numquid et tu ex Galilaea es? Scrutare et vide quia propheta a Galilaea non surgit! ”.
4:7:53:JEAN:1:1986:NOVA_VULGATA Et reversi sunt unusquisque in domum suam.
4:8:1:JEAN:1:1986:NOVA_VULGATA Iesus autem perrexit in montem Oliveti.
4:8:2:JEAN:1:1986:NOVA_VULGATA Diluculo autem iterum venit in templum, et omnis populus veniebat ad eum, et sedens docebat eos.
4:8:3:JEAN:1:1986:NOVA_VULGATA Adducunt autem scribae et pharisaei mulierem in adulterio deprehensam et statuerunt eam in medio
4:8:4:JEAN:1:1986:NOVA_VULGATA et dicunt ei: “ Magister, haec mulier manifesto deprehensa est in adulterio.
4:8:5:JEAN:1:1986:NOVA_VULGATA In lege autem Moyses mandavit nobis huiusmodi lapidare; tu ergo quid dicis? ”.
4:8:6:JEAN:1:1986:NOVA_VULGATA Hoc autem dicebant tentantes eum, ut possent accusare eum. Iesus autem inclinans se deorsum digito scribebat in terra.
4:8:7:JEAN:1:1986:NOVA_VULGATA Cum autem perseverarent interrogantes eum, erexit se et dixit eis: “ Qui sine peccato est vestrum, primus in illam lapidem mittat ”;
4:8:8:JEAN:1:1986:NOVA_VULGATA et iterum se inclinans scribebat in terra.
4:8:9:JEAN:1:1986:NOVA_VULGATA Audientes autem unus post unum exibant, incipientes a senioribus, et remansit solus, et mulier in medio stans.
4:8:10:JEAN:1:1986:NOVA_VULGATA Erigens autem se Iesus dixit ei: “ Mulier, ubi sunt? Nemo te condemnavit? ”.
4:8:11:JEAN:1:1986:NOVA_VULGATA Quae dixit: “ Nemo, Domine ”. Dixit autem Iesus: “ Nec ego te condemno; vade et amplius iam noli peccare ”.
4:8:12:JEAN:1:1986:NOVA_VULGATA Iterum ergo locutus est eis Iesus dicens: “ Ego sum lux mundi; qui sequitur me, non ambulabit in tenebris, sed habebit lucem vitae ”.
4:8:13:JEAN:1:1986:NOVA_VULGATA Dixerunt ergo ei pharisaei: “ Tu de teipso testimonium perhibes; testimonium tuum non est verum ”.
4:8:14:JEAN:1:1986:NOVA_VULGATA Respondit Iesus et dixit eis: “ Et si ego testimonium perhibeo de meipso, verum est testimonium meum, quia scio unde veni et quo vado; vos autem nescitis unde venio aut quo vado.
4:8:15:JEAN:1:1986:NOVA_VULGATA Vos secundum carnem iudicatis, ego non iudico quemquam.
4:8:16:JEAN:1:1986:NOVA_VULGATA Et si iudico ego, iudicium meum verum est, quia solus non sum, sed ego et, qui me misit, Pater.
4:8:17:JEAN:1:1986:NOVA_VULGATA Sed et in lege vestra scriptum est, quia duorum hominum testimonium verum est.
4:8:18:JEAN:1:1986:NOVA_VULGATA Ego sum, qui testimonium perhibeo de meipso, et testimonium perhibet de me, qui misit me, Pater ”.
4:8:19:JEAN:1:1986:NOVA_VULGATA Dicebant ergo ei: “ Ubi est Pater tuus? ”. Respondit Iesus: “ Neque me scitis neque Patrem meum; si me sciretis, forsitan et Patrem meum sciretis ”.
4:8:20:JEAN:1:1986:NOVA_VULGATA Haec verba locutus est in gazophylacio docens in templo; et nemo apprehendit eum, quia necdum venerat hora eius.
4:8:21:JEAN:1:1986:NOVA_VULGATA Dixit ergo iterum eis: “ Ego vado, et quaeretis me et in peccato vestro moriemini! Quo ego vado, vos non potestis venire ”.
4:8:22:JEAN:1:1986:NOVA_VULGATA Dicebant ergo Iudaei: “ Numquid interficiet semetipsum, quia dicit: “Quo ego vado, vos non potestis venire”? ”.
4:8:23:JEAN:1:1986:NOVA_VULGATA Et dicebat eis: “ Vos de deorsum estis, ego de supernis sum; vos de mundo hoc estis, ego non sum de hoc mundo.
4:8:24:JEAN:1:1986:NOVA_VULGATA Dixi ergo vobis quia moriemini in peccatis vestris; si enim non credideritis quia ego sum, moriemini in peccatis vestris ”.
4:8:25:JEAN:1:1986:NOVA_VULGATA Dicebant ergo ei: “ Tu quis es? ”. Dixit eis Iesus: “ In principio: id quod et loquor vobis!
4:8:26:JEAN:1:1986:NOVA_VULGATA Multa habeo de vobis loqui et iudicare; sed, qui misit me, verax est, et ego, quae audivi ab eo, haec loquor ad mundum ”.
4:8:27:JEAN:1:1986:NOVA_VULGATA Non cognoverunt quia Patrem eis dicebat.
4:8:28:JEAN:1:1986:NOVA_VULGATA Dixit ergo eis Iesus: “ Cum exaltaveritis Filium hominis, tunc cognoscetis quia ego sum et a meipso facio nihil, sed, sicut docuit me Pater, haec loquor.
4:8:29:JEAN:1:1986:NOVA_VULGATA Et qui me misit, mecum est; non reliquit me solum, quia ego, quae placita sunt ei, facio semper ”.
4:8:30:JEAN:1:1986:NOVA_VULGATA Haec illo loquente, multi crediderunt in eum.
4:8:31:JEAN:1:1986:NOVA_VULGATA Dicebat ergo Iesus ad eos, qui crediderunt ei, Iudaeos: “ Si vos manseritis in sermone meo, vere discipuli mei estis
4:8:32:JEAN:1:1986:NOVA_VULGATA et cognoscetis veritatem, et veritas liberabit vos ”.
4:8:33:JEAN:1:1986:NOVA_VULGATA Responderunt ei: “ Semen Abrahae sumus et nemini servivimus umquam! Quomodo tu dicis: “Liberi fietis”? ”.
4:8:34:JEAN:1:1986:NOVA_VULGATA Respondit eis Iesus: “ Amen, amen dico vobis: Omnis, qui facit peccatum, servus est peccati.
4:8:35:JEAN:1:1986:NOVA_VULGATA Servus autem non manet in domo in aeternum; filius manet in aeternum.
4:8:36:JEAN:1:1986:NOVA_VULGATA Si ergo Filius vos liberaverit, vere liberi eritis.
4:8:37:JEAN:1:1986:NOVA_VULGATA Scio quia semen Abrahae estis; sed quaeritis me interficere, quia sermo meus non capit in vobis.
4:8:38:JEAN:1:1986:NOVA_VULGATA Ego, quae vidi apud Patrem, loquor; et vos ergo, quae audivistis a patre, facitis ”.
4:8:39:JEAN:1:1986:NOVA_VULGATA Responderunt et dixerunt ei: “ Pater noster Abraham est ”. Dicit eis Iesus: “ Si filii Abrahae essetis, opera Abrahae faceretis.
4:8:40:JEAN:1:1986:NOVA_VULGATA Nunc autem quaeritis me interficere, hominem, qui veritatem vobis locutus sum, quam audivi a Deo; hoc Abraham non fecit.
4:8:41:JEAN:1:1986:NOVA_VULGATA Vos facitis opera patris vestri ”. Dixerunt itaque ei: “ Nos ex fornicatione non sumus nati; unum patrem habemus Deum! ”.
4:8:42:JEAN:1:1986:NOVA_VULGATA Dixit eis Iesus: “ Si Deus pater vester esset, diligeretis me; ego enim ex Deo processi et veni; neque enim a meipso veni, sed ille me misit.
4:8:43:JEAN:1:1986:NOVA_VULGATA Quare loquelam meam non cognoscitis? Quia non potestis audire sermonem meum.
4:8:44:JEAN:1:1986:NOVA_VULGATA Vos ex patre Diabolo estis et desideria patris vestri vultis facere. Ille homicida erat ab initio et in veritate non stabat, quia non est veritas in eo. Cum loquitur mendacium, ex propriis loquitur, quia mendax est et pater eius.
4:8:45:JEAN:1:1986:NOVA_VULGATA Ego autem quia veritatem dico, non creditis mihi.
4:8:46:JEAN:1:1986:NOVA_VULGATA Quis ex vobis arguit me de peccato? Si veritatem dico, quare vos non creditis mihi?
4:8:47:JEAN:1:1986:NOVA_VULGATA Qui est ex Deo, verba Dei audit; propterea vos non auditis, quia ex Deo non estis ”.
4:8:48:JEAN:1:1986:NOVA_VULGATA Responderunt Iudaei et dixerunt ei: “ Nonne bene dicimus nos, quia Samaritanus es tu et daemonium habes? ”.
4:8:49:JEAN:1:1986:NOVA_VULGATA Respondit Iesus: “ Ego daemonium non habeo, sed honorifico Patrem meum, et vos inhonoratis me.
4:8:50:JEAN:1:1986:NOVA_VULGATA Ego autem non quaero gloriam meam; est qui quaerit et iudicat.
4:8:51:JEAN:1:1986:NOVA_VULGATA Amen, amen dico vobis: Si quis sermonem meum servaverit, mortem non videbit in aeternum ”.
4:8:52:JEAN:1:1986:NOVA_VULGATA Dixerunt ergo ei Iudaei: “ Nunc cognovimus quia daemonium habes. Abraham mortuus est et prophetae, et tu dicis: “Si quis sermonem meum servaverit, non gustabit mortem in aeternum”.
4:8:53:JEAN:1:1986:NOVA_VULGATA Numquid tu maior es patre nostro Abraham, qui mortuus est? Et prophetae mortui sunt! Quem teipsum facis? ”.
4:8:54:JEAN:1:1986:NOVA_VULGATA Respondit Iesus: “ Si ego glorifico meipsum, gloria mea nihil est; est Pater meus, qui glorificat me, quem vos dicitis: “Deus noster est!”,
4:8:55:JEAN:1:1986:NOVA_VULGATA et non cognovistis eum. Ego autem novi eum. Et si dixero: Non scio eum, ero similis vobis, mendax; sed scio eum et sermonem eius servo.
4:8:56:JEAN:1:1986:NOVA_VULGATA Abraham pater vester exsultavit, ut videret diem meum; et vidit et gavisus est ”.
4:8:57:JEAN:1:1986:NOVA_VULGATA Dixerunt ergo Iudaei ad eum: “ Quinquaginta annos nondum habes et Abraham vidisti? ”.
4:8:58:JEAN:1:1986:NOVA_VULGATA Dixit eis Iesus: “ Amen, amen dico vobis: Antequam Abraham fieret, ego sum ”.
4:8:59:JEAN:1:1986:NOVA_VULGATA Tulerunt ergo lapides, ut iacerent in eum; Iesus autem abscondit se et exivit de templo.
4:9:1:JEAN:1:1986:NOVA_VULGATA Et praeteriens vidit hominem caecum a nativitate.
4:9:2:JEAN:1:1986:NOVA_VULGATA Et interro gaverunt eum discipuli sui dicentes: “ Rabbi, quis peccavit, hic aut parentes eius, ut caecus nasceretur? ”.
4:9:3:JEAN:1:1986:NOVA_VULGATA Respondit Iesus: “ Neque hic peccavit neque parentes eius, sed ut manifestentur opera Dei in illo.
4:9:4:JEAN:1:1986:NOVA_VULGATA Nos oportet operari opera eius, qui misit me, donec dies est; venit nox, quando nemo potest operari.
4:9:5:JEAN:1:1986:NOVA_VULGATA Quamdiu in mundo sum, lux sum mundi ”.
4:9:6:JEAN:1:1986:NOVA_VULGATA Haec cum dixisset, exspuit in terram et fecit lutum ex sputo et linivit lutum super oculos eius
4:9:7:JEAN:1:1986:NOVA_VULGATA et dixit ei: “ Vade, lava in natatoria Siloae! ” — quod interpretatur Missus —. Abiit ergo et lavit et venit videns.
4:9:8:JEAN:1:1986:NOVA_VULGATA Itaque vicini et, qui videbant eum prius quia mendicus erat, dicebant: “ Nonne hic est, qui sedebat et mendicabat? ”;
4:9:9:JEAN:1:1986:NOVA_VULGATA alii dicebant: “ Hic est! ”; alii dicebant: “ Nequaquam, sed similis est eius! ”. Ille dicebat: “ Ego sum! ”.
4:9:10:JEAN:1:1986:NOVA_VULGATA Dicebant ergo ei: “ Quomodo igitur aperti sunt oculi tibi? ”.
4:9:11:JEAN:1:1986:NOVA_VULGATA Respondit ille: “ Homo, qui dicitur Iesus, lutum fecit et unxit oculos meos et dixit mihi: “Vade ad Siloam et lava! “. Abii ergo et lavi et vidi ”.
4:9:12:JEAN:1:1986:NOVA_VULGATA Et dixerunt ei: “ Ubi est ille? ”. Ait: “ Nescio ”.
4:9:13:JEAN:1:1986:NOVA_VULGATA Adducunt eum ad pharisaeos, qui caecus fuerat.
4:9:14:JEAN:1:1986:NOVA_VULGATA Erat autem sabbatum, in qua die lutum fecit Iesus et aperuit oculos eius.
4:9:15:JEAN:1:1986:NOVA_VULGATA Iterum ergo interrogabant et eum pharisaei quomodo vidisset. Ille autem dixit eis: “ Lutum posuit super oculos meos, et lavi et video ”.
4:9:16:JEAN:1:1986:NOVA_VULGATA Dicebant ergo ex pharisaeis quidam: “ Non est hic homo a Deo, quia sabbatum non custodit! ”; alii autem dicebant: “ Quomodo potest homo peccator haec signa facere? ”. Et schisma erat in eis.
4:9:17:JEAN:1:1986:NOVA_VULGATA Dicunt ergo caeco iterum: “ Tu quid dicis de eo quia aperuit oculos tuos? ”. Ille autem dixit: “ Propheta est! ”.
4:9:18:JEAN:1:1986:NOVA_VULGATA Non crediderunt ergo Iudaei de illo quia caecus fuisset et vidisset, donec vocaverunt parentes eius, qui viderat.
4:9:19:JEAN:1:1986:NOVA_VULGATA Et interrogaverunt eos dicentes: “ Hic est filius vester, quem vos dicitis quia caecus natus est? Quomodo ergo nunc videt? ”.
4:9:20:JEAN:1:1986:NOVA_VULGATA Responderunt ergo parentes eius et dixerunt: “ Scimus quia hic est filius noster et quia caecus natus est.
4:9:21:JEAN:1:1986:NOVA_VULGATA Quomodo autem nunc videat nescimus, aut quis eius aperuit oculos nos nescimus; ipsum interrogate. Aetatem habet; ipse de se loquetur! ”.
4:9:22:JEAN:1:1986:NOVA_VULGATA Haec dixerunt parentes eius, quia timebant Iudaeos; iam enim conspiraverant Iudaei, ut, si quis eum confiteretur Christum, extra synagogam fieret.
4:9:23:JEAN:1:1986:NOVA_VULGATA Propterea parentes eius dixerunt: “ Aetatem habet; ipsum interrogate! ”.
4:9:24:JEAN:1:1986:NOVA_VULGATA Vocaverunt ergo rursum hominem, qui fuerat caecus, et dixerunt ei: “ Da gloriam Deo! Nos scimus quia hic homo peccator est ”.
4:9:25:JEAN:1:1986:NOVA_VULGATA Respondit ergo ille: “ Si peccator est nescio; unum scio quia, caecus cum essem, modo video ”.
4:9:26:JEAN:1:1986:NOVA_VULGATA Dixerunt ergo illi: “ Quid fecit tibi? Quomodo aperuit oculos tuos? ”.
4:9:27:JEAN:1:1986:NOVA_VULGATA Respondit eis: “ Dixi vobis iam, et non audistis; quid iterum vultis audire? Numquid et vos vultis discipuli eius fieri? ”.
4:9:28:JEAN:1:1986:NOVA_VULGATA Et maledixerunt ei et dixerunt: “ Tu discipulus illius es, nos autem Moysis discipuli sumus.
4:9:29:JEAN:1:1986:NOVA_VULGATA Nos scimus quia Moysi locutus est Deus; hunc autem nescimus unde sit ”.
4:9:30:JEAN:1:1986:NOVA_VULGATA Respondit homo et dixit eis: “ In hoc enim mirabile est, quia vos nescitis unde sit, et aperuit meos oculos!
4:9:31:JEAN:1:1986:NOVA_VULGATA Scimus quia peccatores Deus non audit; sed, si quis Dei cultor est et voluntatem eius facit, hunc exaudit.
4:9:32:JEAN:1:1986:NOVA_VULGATA A saeculo non est auditum quia aperuit quis oculos caeci nati;
4:9:33:JEAN:1:1986:NOVA_VULGATA nisi esset hic a Deo, non poterat facere quidquam ”.
4:9:34:JEAN:1:1986:NOVA_VULGATA Responderunt et dixerunt ei: “ In peccatis tu natus es totus et tu doces nos? ”. Et eiecerunt eum foras.
4:9:35:JEAN:1:1986:NOVA_VULGATA Audivit Iesus quia eiecerunt eum foras et, cum invenisset eum, dixit ei: “ Tu credis in Filium hominis? ”.
4:9:36:JEAN:1:1986:NOVA_VULGATA Respondit ille et dixit: “ Et quis est, Domine, ut credam in eum? ”.
4:9:37:JEAN:1:1986:NOVA_VULGATA Dixit ei Iesus: “ Et vidisti eum; et, qui loquitur tecum, ipse est ”.
4:9:38:JEAN:1:1986:NOVA_VULGATA At ille ait: “ Credo, Domine! ”; et adoravit eum.
4:9:39:JEAN:1:1986:NOVA_VULGATA Et dixit Iesus: “ In iudicium ego in hunc mundum veni, ut, qui non vident, videant, et, qui vident, caeci fiant ”.
4:9:40:JEAN:1:1986:NOVA_VULGATA Audierunt haec ex pharisaeis, qui cum ipso erant, et dixerunt ei: “ Numquid et nos caeci sumus? ”.
4:9:41:JEAN:1:1986:NOVA_VULGATA Dixit eis Iesus: “ Si caeci essetis, non haberetis peccatum. Nunc vero dicitis: “Videmus!”; peccatum vestrum manet ”.
4:10:1:JEAN:1:1986:NOVA_VULGATA “ Amen, amen dico vobis: Qui non intrat per ostium in ovile ovium, sed ascendit aliunde, ille fur est et latro;
4:10:2:JEAN:1:1986:NOVA_VULGATA qui autem intrat per ostium, pastor est ovium.
4:10:3:JEAN:1:1986:NOVA_VULGATA Huic ostiarius aperit, et oves vocem eius audiunt, et proprias oves vocat nominatim et educit eas.
4:10:4:JEAN:1:1986:NOVA_VULGATA Cum proprias omnes emiserit, ante eas vadit, et oves illum sequuntur, quia sciunt vocem eius;
4:10:5:JEAN:1:1986:NOVA_VULGATA alienum autem non sequentur, sed fugient ab eo, quia non noverunt vocem alienorum ”.
4:10:6:JEAN:1:1986:NOVA_VULGATA Hoc proverbium dixit eis Iesus; illi autem non cognoverunt quid esset, quod loquebatur eis.
4:10:7:JEAN:1:1986:NOVA_VULGATA Dixit ergo iterum Iesus: “ Amen, amen dico vobis: Ego sum ostium ovium.
4:10:8:JEAN:1:1986:NOVA_VULGATA Omnes, quotquot venerunt ante me, fures sunt et latrones, sed non audierunt eos oves.
4:10:9:JEAN:1:1986:NOVA_VULGATA Ego sum ostium; per me, si quis introierit, salvabitur et ingredietur et egredietur et pascua inveniet.
4:10:10:JEAN:1:1986:NOVA_VULGATA Fur non venit, nisi ut furetur et mactet et perdat; ego veni, ut vitam habeant et abundantius habeant.
4:10:11:JEAN:1:1986:NOVA_VULGATA Ego sum pastor bonus; bonus pastor animam suam ponit pro ovibus;
4:10:12:JEAN:1:1986:NOVA_VULGATA mercennarius et, qui non est pastor, cuius non sunt oves propriae, videt lupum venientem et dimittit oves et fugit — et lupus rapit eas et dispergit —
4:10:13:JEAN:1:1986:NOVA_VULGATA quia mercennarius est et non pertinet ad eum de ovibus.
4:10:14:JEAN:1:1986:NOVA_VULGATA Ego sum pastor bonus et cognosco meas, et cognoscunt me meae,
4:10:15:JEAN:1:1986:NOVA_VULGATA sicut cognoscit me Pater, et ego cognosco Patrem; et animam meam pono pro ovibus.
4:10:16:JEAN:1:1986:NOVA_VULGATA Et alias oves habeo, quae non sunt ex hoc ovili, et illas oportet me adducere, et vocem meam audient et fient unus grex, unus pastor.
4:10:17:JEAN:1:1986:NOVA_VULGATA Propterea me Pater diligit, quia ego pono animam meam, ut iterum sumam eam.
4:10:18:JEAN:1:1986:NOVA_VULGATA Nemo tollit eam a me, sed ego pono eam a meipso. Potestatem habeo ponendi eam et potestatem habeo iterum sumendi eam. Hoc mandatum accepi a Patre meo ”.
4:10:19:JEAN:1:1986:NOVA_VULGATA Dissensio iterum facta est inter Iudaeos propter sermones hos.
4:10:20:JEAN:1:1986:NOVA_VULGATA Dicebant autem multi ex ipsis: “ Daemonium habet et insanit! Quid eum auditis? ”.
4:10:21:JEAN:1:1986:NOVA_VULGATA Alii dicebant: “ Haec verba non sunt daemonium habentis! Numquid daemonium potest caecorum oculos aperire? ”.
4:10:22:JEAN:1:1986:NOVA_VULGATA Facta sunt tunc Encaenia in Hierosolymis. Hiems erat;
4:10:23:JEAN:1:1986:NOVA_VULGATA et ambulabat Iesus in templo in porticu Salomonis.
4:10:24:JEAN:1:1986:NOVA_VULGATA Circumdederunt ergo eum Iudaei et dicebant ei: “ Quousque animam nostram tollis? Si tu es Christus, dic nobis palam! ”.
4:10:25:JEAN:1:1986:NOVA_VULGATA Respondit eis Iesus: “ Dixi vobis, et non creditis; opera, quae ego facio in nomine Patris mei, haec testimonium perhibent de me.
4:10:26:JEAN:1:1986:NOVA_VULGATA Sed vos non creditis, quia non estis ex ovibus meis.
4:10:27:JEAN:1:1986:NOVA_VULGATA Oves meae vocem meam audiunt, et ego cognosco eas, et sequuntur me;
4:10:28:JEAN:1:1986:NOVA_VULGATA et ego vitam aeternam do eis, et non peribunt in aeternum, et non rapiet eas quisquam de manu mea.
4:10:29:JEAN:1:1986:NOVA_VULGATA Pater meus quod dedit mihi, maius omnibus est, et nemo potest rapere de manu Patris.
4:10:30:JEAN:1:1986:NOVA_VULGATA Ego et Pater unum sumus ”.
4:10:31:JEAN:1:1986:NOVA_VULGATA Sustulerunt iterum lapides Iudaei, ut lapidarent eum.
4:10:32:JEAN:1:1986:NOVA_VULGATA Respondit eis Iesus: “ Multa opera bona ostendi vobis ex Patre; propter quod eorum opus me lapidatis? ”.
4:10:33:JEAN:1:1986:NOVA_VULGATA Responderunt ei Iudaei: “ De bono opere non lapidamus te sed de blasphemia, et quia tu, homo cum sis, facis teipsum Deum ”.
4:10:34:JEAN:1:1986:NOVA_VULGATA Respondit eis Iesus: “ Nonne scriptum est in lege vestra: “Ego dixi: Dii estis?”.
4:10:35:JEAN:1:1986:NOVA_VULGATA Si illos dixit deos, ad quos sermo Dei factus est, et non potest solvi Scriptura,
4:10:36:JEAN:1:1986:NOVA_VULGATA quem Pater sanctificavit et misit in mundum, vos dicitis: “Blasphemas!”, quia dixi: Filius Dei sum?
4:10:37:JEAN:1:1986:NOVA_VULGATA Si non facio opera Patris mei, nolite credere mihi;
4:10:38:JEAN:1:1986:NOVA_VULGATA si autem facio, et si mihi non vultis credere, operibus credite, ut cognoscatis et sciatis quia in me est Pater, et ego in Patre ”.
4:10:39:JEAN:1:1986:NOVA_VULGATA Quaerebant ergo iterum eum prehendere; et exivit de manibus eorum.
4:10:40:JEAN:1:1986:NOVA_VULGATA Et abiit iterum trans Iordanem in eum locum, ubi erat Ioannes baptizans primum, et mansit illic.
4:10:41:JEAN:1:1986:NOVA_VULGATA Et multi venerunt ad eum et dicebant: “ Ioannes quidem signum fecit nullum; omnia autem, quaecumque dixit Ioannes de hoc, vera erant ”.
4:10:42:JEAN:1:1986:NOVA_VULGATA Et multi crediderunt in eum illic.
4:11:1:JEAN:1:1986:NOVA_VULGATA Erat autem quidam languens Lazarus a Bethania, de castello Mariae et Marthae sororis eius.
4:11:2:JEAN:1:1986:NOVA_VULGATA Maria autem erat, quae unxit Dominum unguento et extersit pedes eius capillis suis, cuius frater Lazarus infirmabatur.
4:11:3:JEAN:1:1986:NOVA_VULGATA Miserunt ergo sorores ad eum dicentes: “ Domine, ecce, quem amas, infirmatur ”.
4:11:4:JEAN:1:1986:NOVA_VULGATA Audiens autem Iesus dixit: “ Infirmitas haec non est ad mortem sed pro gloria Dei, ut glorificetur Filius Dei per eam ”.
4:11:5:JEAN:1:1986:NOVA_VULGATA Diligebat autem Iesus Martham et sororem eius et Lazarum.
4:11:6:JEAN:1:1986:NOVA_VULGATA Ut ergo audivit quia infirmabatur, tunc quidem mansit in loco, in quo erat, duobus diebus;
4:11:7:JEAN:1:1986:NOVA_VULGATA deinde post hoc dicit discipulis: “ Eamus in Iudaeam iterum ”.
4:11:8:JEAN:1:1986:NOVA_VULGATA Dicunt ei discipuli: “ Rabbi, nunc quaerebant te Iudaei lapidare, et iterum vadis illuc? ”.
4:11:9:JEAN:1:1986:NOVA_VULGATA Respondit Iesus: “ Nonne duodecim horae sunt diei? Si quis ambulaverit in die, non offendit, quia lucem huius mundi videt;
4:11:10:JEAN:1:1986:NOVA_VULGATA si quis autem ambulaverit in nocte, offendit, quia lux non est in eo ”.
4:11:11:JEAN:1:1986:NOVA_VULGATA Haec ait et post hoc dicit eis: “ Lazarus amicus noster dormit, sed vado, ut a somno exsuscitem eum ”.
4:11:12:JEAN:1:1986:NOVA_VULGATA Dixerunt ergo ei discipuli: “ Domine, si dormit, salvus erit ”.
4:11:13:JEAN:1:1986:NOVA_VULGATA Dixerat autem Iesus de morte eius, illi autem putaverunt quia de dormitione somni diceret.
4:11:14:JEAN:1:1986:NOVA_VULGATA Tunc ergo dixit eis Iesus manifeste: “ Lazarus mortuus est,
4:11:15:JEAN:1:1986:NOVA_VULGATA et gaudeo propter vos, ut credatis, quoniam non eram ibi; sed eamus ad eum ”.
4:11:16:JEAN:1:1986:NOVA_VULGATA Dixit ergo Thomas, qui dicitur Didymus, ad condiscipulos: “ Eamus et nos, ut moriamur cum eo! ”.
4:11:17:JEAN:1:1986:NOVA_VULGATA Venit itaque Iesus et invenit eum quattuor dies iam in monumento habentem.
4:11:18:JEAN:1:1986:NOVA_VULGATA Erat autem Bethania iuxta Hierosolymam quasi stadiis quindecim.
4:11:19:JEAN:1:1986:NOVA_VULGATA Multi autem ex Iudaeis venerant ad Martham et Mariam, ut consolarentur eas de fratre.
4:11:20:JEAN:1:1986:NOVA_VULGATA Martha ergo ut audivit quia Iesus venit, occurrit illi; Maria autem domi sedebat.
4:11:21:JEAN:1:1986:NOVA_VULGATA Dixit ergo Martha ad Iesum: “ Domine, si fuisses hic, frater meus non esset mortuus!
4:11:22:JEAN:1:1986:NOVA_VULGATA Sed et nunc scio quia, quaecumque poposceris a Deo, dabit tibi Deus ”.
4:11:23:JEAN:1:1986:NOVA_VULGATA Dicit illi Iesus: “ Resurget frater tuus ”.
4:11:24:JEAN:1:1986:NOVA_VULGATA Dicit ei Martha: “ Scio quia resurget in resurrectione in novissimo die ”.
4:11:25:JEAN:1:1986:NOVA_VULGATA Dixit ei Iesus: “ Ego sum resurrectio et vita. Qui credit in me, etsi mortuus fuerit, vivet;
4:11:26:JEAN:1:1986:NOVA_VULGATA et omnis, qui vivit et credit in me, non morietur in aeternum. Credis hoc? ”.
4:11:27:JEAN:1:1986:NOVA_VULGATA Ait illi: “ Utique, Domine; ego credidi quia tu es Christus Filius Dei, qui in mundum venisti ”.
4:11:28:JEAN:1:1986:NOVA_VULGATA Et cum haec dixisset, abiit et vocavit Mariam sororem suam silentio dicens: “ Magister adest et vocat te ”.
4:11:29:JEAN:1:1986:NOVA_VULGATA Illa autem ut audivit, surrexit cito et venit ad eum;
4:11:30:JEAN:1:1986:NOVA_VULGATA nondum enim venerat Iesus in castellum, sed erat adhuc in illo loco, ubi occurrerat ei Martha.
4:11:31:JEAN:1:1986:NOVA_VULGATA Iudaei igitur, qui erant cum ea in domo et consolabantur eam, cum vidissent Mariam quia cito surrexit et exiit, secuti sunt eam putantes: “ Vadit ad monumentum, ut ploret ibi ”.
4:11:32:JEAN:1:1986:NOVA_VULGATA Maria ergo, cum venisset ubi erat Iesus, videns eum cecidit ad pedes eius dicens ei: “ Domine, si fuisses hic, non esset mortuus frater meus! ”.
4:11:33:JEAN:1:1986:NOVA_VULGATA Iesus ergo, ut vidit eam plorantem et Iudaeos, qui venerant cum ea, plorantes, fremuit spiritu et turbavit seipsum
4:11:34:JEAN:1:1986:NOVA_VULGATA et dixit: “ Ubi posuistis eum? ”. Dicunt ei: “ Domine, veni et vide ”.
4:11:35:JEAN:1:1986:NOVA_VULGATA Lacrimatus est Iesus.
4:11:36:JEAN:1:1986:NOVA_VULGATA Dicebant ergo Iudaei: “ Ecce quomodo amabat eum! ”.
4:11:37:JEAN:1:1986:NOVA_VULGATA Quidam autem dixerunt ex ipsis: “ Non poterat hic, qui aperuit oculos caeci, facere, ut et hic non moreretur? ”.
4:11:38:JEAN:1:1986:NOVA_VULGATA Iesus ergo rursum fremens in semetipso, venit ad monumentum; erat autem spelunca, et lapis superpositus erat ei.
4:11:39:JEAN:1:1986:NOVA_VULGATA Ait Iesus: “ Tollite lapidem! ”. Dicit ei Martha, soror eius, qui mortuus fuerat: “ Domine, iam foetet; quatriduanus enim est! ”.
4:11:40:JEAN:1:1986:NOVA_VULGATA Dicit ei Iesus: “ Nonne dixi tibi quoniam, si credideris, videbis gloriam Dei? ”.
4:11:41:JEAN:1:1986:NOVA_VULGATA Tulerunt ergo lapidem. Iesus autem, elevatis sursum oculis, dixit: “ Pater, gratias ago tibi quoniam audisti me.
4:11:42:JEAN:1:1986:NOVA_VULGATA Ego autem sciebam quia semper me audis, sed propter populum, qui circumstat, dixi, ut credant quia tu me misisti ”.
4:11:43:JEAN:1:1986:NOVA_VULGATA Et haec cum dixisset, voce magna clamavit: “ Lazare, veni foras! ”.
4:11:44:JEAN:1:1986:NOVA_VULGATA Prodiit, qui fuerat mortuus, ligatus pedes et manus institis; et facies illius sudario erat ligata. Dicit Iesus eis: “ Solvite eum et sinite eum abire ”.
4:11:45:JEAN:1:1986:NOVA_VULGATA Multi ergo ex Iudaeis, qui venerant ad Mariam et viderant, quae fecit, crediderunt in eum;
4:11:46:JEAN:1:1986:NOVA_VULGATA quidam autem ex ipsis abierunt ad pharisaeos et dixerunt eis, quae fecit Iesus.
4:11:47:JEAN:1:1986:NOVA_VULGATA Collegerunt ergo pontifices et pharisaei concilium et dicebant: “ Quid facimus, quia hic homo multa signa facit?
4:11:48:JEAN:1:1986:NOVA_VULGATA Si dimittimus eum sic, omnes credent in eum, et venient Romani et tollent nostrum et locum et gentem! ”.
4:11:49:JEAN:1:1986:NOVA_VULGATA Unus autem ex ipsis, Caiphas, cum esset pontifex anni illius, dixit eis: “ Vos nescitis quidquam
4:11:50:JEAN:1:1986:NOVA_VULGATA nec cogitatis quia expedit vobis, ut unus moriatur homo pro populo, et non tota gens pereat! ”.
4:11:51:JEAN:1:1986:NOVA_VULGATA Hoc autem a semetipso non dixit; sed, cum esset pontifex anni illius, prophetavit quia Iesus moriturus erat pro gente
4:11:52:JEAN:1:1986:NOVA_VULGATA et non tantum pro gente, sed et ut filios Dei, qui erant dispersi, congregaret in unum.
4:11:53:JEAN:1:1986:NOVA_VULGATA Ab illo ergo die cogitaverunt, ut interficerent eum.
4:11:54:JEAN:1:1986:NOVA_VULGATA Iesus ergo iam non in palam ambulabat apud Iudaeos, sed abiit inde in regionem iuxta desertum, in civitatem, quae dicitur Ephraim, et ibi morabatur cum discipulis.
4:11:55:JEAN:1:1986:NOVA_VULGATA Proximum autem erat Pascha Iudaeorum, et ascenderunt multi Hierosolymam de regione ante Pascha, ut sanctificarent seipsos.
4:11:56:JEAN:1:1986:NOVA_VULGATA Quaerebant ergo Iesum et colloquebantur ad invicem in templo stantes: “ Quid videtur vobis? Numquid veniet ad diem festum? ”.
4:11:57:JEAN:1:1986:NOVA_VULGATA Dederant autem pontifices et pharisaei mandatum, ut, si quis cognoverit, ubi sit, indicet, ut apprehendant eum.
4:12:1:JEAN:1:1986:NOVA_VULGATA Iesus ergo ante sex dies Paschae venit Bethaniam, ubi erat Lazarus, quem suscitavit a mortuis Iesus.
4:12:2:JEAN:1:1986:NOVA_VULGATA Fecerunt ergo ei cenam ibi, et Martha ministrabat, Lazarus vero unus erat ex discumbentibus cum eo.
4:12:3:JEAN:1:1986:NOVA_VULGATA Maria ergo accepit libram unguenti nardi puri, pretiosi, et unxit pedes Iesu et extersit capillis suis pedes eius; domus autem impleta est ex odore unguenti.
4:12:4:JEAN:1:1986:NOVA_VULGATA Dicit autem Iudas Iscariotes, unus ex discipulis eius, qui erat eum traditurus:
4:12:5:JEAN:1:1986:NOVA_VULGATA “ Quare hoc unguentum non veniit trecentis denariis et datum est egenis? ”.
4:12:6:JEAN:1:1986:NOVA_VULGATA Dixit autem hoc, non quia de egenis pertinebat ad eum, sed quia fur erat et, loculos habens, ea, quae mittebantur, portabat.
4:12:7:JEAN:1:1986:NOVA_VULGATA Dixit ergo Iesus: “ Sine illam, ut in diem sepulturae meae servet illud.
4:12:8:JEAN:1:1986:NOVA_VULGATA Pauperes enim semper habetis vobiscum, me autem non semper habetis ”.
4:12:9:JEAN:1:1986:NOVA_VULGATA Cognovit ergo turba multa ex Iudaeis quia illic est, et venerunt non propter Iesum tantum, sed ut et Lazarum viderent, quem suscitavit a mortuis.
4:12:10:JEAN:1:1986:NOVA_VULGATA Cogitaverunt autem principes sacerdotum, ut et Lazarum interficerent,
4:12:11:JEAN:1:1986:NOVA_VULGATA quia multi propter illum abibant ex Iudaeis et credebant in Iesum.
4:12:12:JEAN:1:1986:NOVA_VULGATA In crastinum turba multa, quae venerat ad diem festum, cum audissent quia venit Iesus Hierosolymam,
4:12:13:JEAN:1:1986:NOVA_VULGATA acceperunt ramos palmarum et processerunt obviam ei et clamabant: “ Hosanna! Benedictus, qui venit in nomine Domini, et rex Israel! ”.
4:12:14:JEAN:1:1986:NOVA_VULGATA Invenit autem Iesus asellum et sedit super eum, sicut scriptum est:
4:12:15:JEAN:1:1986:NOVA_VULGATA “ Noli timere, filia Sion. Ecce rex tuus venit sedens super pullum asinae ”.
4:12:16:JEAN:1:1986:NOVA_VULGATA Haec non cognoverunt discipuli eius primum, sed quando glorificatus est Iesus, tunc recordati sunt quia haec erant scripta de eo, et haec fecerunt ei.
4:12:17:JEAN:1:1986:NOVA_VULGATA Testimonium ergo perhibebat turba, quae erat cum eo, quando Lazarum vocavit de monumento et suscitavit eum a mortuis.
4:12:18:JEAN:1:1986:NOVA_VULGATA Propterea et obviam venit ei turba, quia audierunt eum fecisse hoc signum.
4:12:19:JEAN:1:1986:NOVA_VULGATA Pharisaei ergo dixerunt ad semetipsos: “ Videtis quia nihil proficitis? Ecce mundus post eum abiit! ”.
4:12:20:JEAN:1:1986:NOVA_VULGATA Erant autem Graeci quidam ex his, qui ascenderant, ut adorarent in die festo;
4:12:21:JEAN:1:1986:NOVA_VULGATA hi ergo accesserunt ad Philippum, qui erat a Bethsaida Galilaeae, et rogabant eum dicentes: “ Domine, volumus Iesum videre ”.
4:12:22:JEAN:1:1986:NOVA_VULGATA Venit Philippus et dicit Andreae; venit Andreas et Philippus et dicunt Iesu.
4:12:23:JEAN:1:1986:NOVA_VULGATA Iesus autem respondet eis dicens: “ Venit hora, ut glorificetur Filius hominis.
4:12:24:JEAN:1:1986:NOVA_VULGATA Amen, amen dico vobis: Nisi granum frumenti cadens in terram mortuum fuerit, ipsum solum manet; si autem mortuum fuerit, multum fructum affert.
4:12:25:JEAN:1:1986:NOVA_VULGATA Qui amat animam suam, perdit eam; et, qui odit animam suam in hoc mundo, in vitam aeternam custodiet eam.
4:12:26:JEAN:1:1986:NOVA_VULGATA Si quis mihi ministrat, me sequatur, et ubi sum ego, illic et minister meus erit; si quis mihi ministraverit, honorificabit eum Pater.
4:12:27:JEAN:1:1986:NOVA_VULGATA Nunc anima mea turbata est. Et quid dicam? Pater, salvifica me ex hora hac? Sed propterea veni in horam hanc.
4:12:28:JEAN:1:1986:NOVA_VULGATA Pater, glorifica tuum nomen! ”. Venit ergo vox de caelo: “ Et glorificavi et iterum glorificabo ”.
4:12:29:JEAN:1:1986:NOVA_VULGATA Turba ergo, quae stabat et audierat, dicebat tonitruum factum esse; alii dicebant: “ Angelus ei locutus est ”.
4:12:30:JEAN:1:1986:NOVA_VULGATA Respondit Iesus et dixit: “ Non propter me vox haec facta est sed propter vos.
4:12:31:JEAN:1:1986:NOVA_VULGATA Nunc iudicium est huius mundi, nunc princeps huius mundi eicietur foras;
4:12:32:JEAN:1:1986:NOVA_VULGATA et ego, si exaltatus fuero a terra, omnes traham ad meipsum ”.
4:12:33:JEAN:1:1986:NOVA_VULGATA Hoc autem dicebat significans, qua morte esset moriturus.
4:12:34:JEAN:1:1986:NOVA_VULGATA Respondit ergo ei turba: “ Nos audivimus ex Lege, quia Christus manet in aeternum; et quomodo tu dicis: “Oportet exaltari Filium hominis”? Quis est iste Filius hominis? ”.
4:12:35:JEAN:1:1986:NOVA_VULGATA Dixit ergo eis Iesus: “ Adhuc modicum tempus lumen in vobis est. Ambulate, dum lucem habetis, ut non tenebrae vos comprehendant; et, qui ambulat in tenebris, nescit quo vadat.
4:12:36:JEAN:1:1986:NOVA_VULGATA Dum lucem habetis, credite in lucem, ut filii lucis fiatis ”. Haec locutus est Iesus et abiit et abscondit se ab eis.
4:12:37:JEAN:1:1986:NOVA_VULGATA Cum autem tanta signa fecisset coram eis, non credebant in eum,
4:12:38:JEAN:1:1986:NOVA_VULGATA ut sermo Isaiae prophetae impleretur, quem dixit: “ Domine, quis credidit auditui nostro, et brachium Domini cui revelatum est? ”.
4:12:39:JEAN:1:1986:NOVA_VULGATA Propterea non poterant credere, quia iterum dixit Isaias:
4:12:40:JEAN:1:1986:NOVA_VULGATA “ Excaecavit oculos eorum et induravit eorum cor, ut non videant oculis et intellegant corde et convertantur, et sanem eos ”.
4:12:41:JEAN:1:1986:NOVA_VULGATA Haec dixit Isaias, quia vidit gloriam eius et locutus est de eo.
4:12:42:JEAN:1:1986:NOVA_VULGATA Verumtamen et ex principibus multi crediderunt in eum, sed propter pharisaeos non confitebantur, ut de synagoga non eicerentur;
4:12:43:JEAN:1:1986:NOVA_VULGATA dilexerunt enim gloriam hominum magis quam gloriam Dei.
4:12:44:JEAN:1:1986:NOVA_VULGATA Iesus autem clamavit et dixit: “ Qui credit in me, non credit in me sed in eum, qui misit me;
4:12:45:JEAN:1:1986:NOVA_VULGATA et, qui videt me, videt eum, qui misit me.
4:12:46:JEAN:1:1986:NOVA_VULGATA Ego lux in mundum veni, ut omnis, qui credit in me, in tenebris non maneat.
4:12:47:JEAN:1:1986:NOVA_VULGATA Et si quis audierit verba mea et non custodierit, ego non iudico eum; non enim veni, ut iudicem mundum, sed ut salvificem mundum.
4:12:48:JEAN:1:1986:NOVA_VULGATA Qui spernit me et non accipit verba mea, habet, qui iudicet eum: sermo, quem locutus sum, ille iudicabit eum in novissimo die,
4:12:49:JEAN:1:1986:NOVA_VULGATA quia ego ex meipso non sum locutus, sed, qui misit me, Pater, ipse mihi mandatum dedit quid dicam et quid loquar.
4:12:50:JEAN:1:1986:NOVA_VULGATA Et scio quia mandatum eius vita aeterna est. Quae ergo ego loquor, sicut dixit mihi Pater, sic loquor ”.
4:13:1:JEAN:1:1986:NOVA_VULGATA Ante diem autem festum Paschae, sciens Iesus quia venit eius hora, ut transeat ex hoc mundo ad Patrem, cum dilexisset suos, qui erant in mundo, in finem dilexit eos.
4:13:2:JEAN:1:1986:NOVA_VULGATA Et in cena, cum Diabolus iam misisset in corde, ut traderet eum Iudas Simonis Iscariotis,
4:13:3:JEAN:1:1986:NOVA_VULGATA sciens quia omnia dedit ei Pater in manus, et quia a Deo exivit et ad Deum vadit,
4:13:4:JEAN:1:1986:NOVA_VULGATA surgit a cena et ponit vestimenta sua et, cum accepisset linteum, praecinxit se.
4:13:5:JEAN:1:1986:NOVA_VULGATA Deinde mittit aquam in pelvem et coepit lavare pedes discipulorum et extergere linteo, quo erat praecinctus.
4:13:6:JEAN:1:1986:NOVA_VULGATA Venit ergo ad Simonem Petrum. Dicit ei: “ Domine, tu mihi lavas pedes? ”.
4:13:7:JEAN:1:1986:NOVA_VULGATA Respondit Iesus et dixit ei: “ Quod ego facio, tu nescis modo, scies autem postea ”.
4:13:8:JEAN:1:1986:NOVA_VULGATA Dicit ei Petrus: “ Non lavabis mihi pedes in aeternum! ”. Respondit Iesus ei: “ Si non lavero te, non habes partem mecum ”.
4:13:9:JEAN:1:1986:NOVA_VULGATA Dicit ei Simon Petrus: “ Domine, non tantum pedes meos sed et manus et caput! ”.
4:13:10:JEAN:1:1986:NOVA_VULGATA Dicit ei Iesus: “ Qui lotus est, non indiget nisi ut pedes lavet, sed est mundus totus; et vos mundi estis sed non omnes ”.
4:13:11:JEAN:1:1986:NOVA_VULGATA Sciebat enim quisnam esset, qui traderet eum; propterea dixit: “ Non estis mundi omnes ”.
4:13:12:JEAN:1:1986:NOVA_VULGATA Postquam ergo lavit pedes eorum et accepit vestimenta sua, cum recubuisset iterum, dixit eis: “ Scitis quid fecerim vobis?
4:13:13:JEAN:1:1986:NOVA_VULGATA Vos vocatis me: “Magister” et: “Domine”, et bene dicitis; sum etenim.
4:13:14:JEAN:1:1986:NOVA_VULGATA Si ergo ego lavi vestros pedes, Dominus et Magister, et vos debetis alter alterius lavare pedes.
4:13:15:JEAN:1:1986:NOVA_VULGATA Exemplum enim dedi vobis, ut, quemadmodum ego feci vobis, et vos faciatis.
4:13:16:JEAN:1:1986:NOVA_VULGATA Amen, amen dico vobis: Non est servus maior domino suo, neque apostolus maior eo, qui misit illum.
4:13:17:JEAN:1:1986:NOVA_VULGATA Si haec scitis, beati estis, si facitis ea.
4:13:18:JEAN:1:1986:NOVA_VULGATA Non de omnibus vobis dico, ego scio, quos elegerim, sed ut impleatur Scriptura: “Qui manducat meum panem, levavit contra me calcaneum suum”.
4:13:19:JEAN:1:1986:NOVA_VULGATA Amodo dico vobis priusquam fiat, ut credatis, cum factum fuerit, quia ego sum.
4:13:20:JEAN:1:1986:NOVA_VULGATA Amen, amen dico vobis: Qui accipit, si quem misero, me accipit; qui autem me accipit, accipit eum, qui me misit ”.
4:13:21:JEAN:1:1986:NOVA_VULGATA Cum haec dixisset Iesus, turbatus est spiritu et protestatus est et dixit: “ Amen, amen dico vobis: Unus ex vobis tradet me ”.
4:13:22:JEAN:1:1986:NOVA_VULGATA Aspiciebant ad invicem discipuli, haesitantes de quo diceret.
4:13:23:JEAN:1:1986:NOVA_VULGATA Erat recumbens unus ex discipulis eius in sinu Iesu, quem diligebat Iesus.
4:13:24:JEAN:1:1986:NOVA_VULGATA Innuit ergo huic Simon Petrus, ut interrogaret: “ Quis est, de quo dicit? ”.
4:13:25:JEAN:1:1986:NOVA_VULGATA Cum ergo recumberet ille ita supra pectus Iesu, dicit ei: “ Domine, quis est? ”.
4:13:26:JEAN:1:1986:NOVA_VULGATA Respondet Iesus: “ Ille est, cui ego intinctam buccellam porrexero ”. Cum ergo intinxisset buccellam, dat Iudae Simonis Iscariotis.
4:13:27:JEAN:1:1986:NOVA_VULGATA Et post buccellam tunc introivit in illum Satanas. Dicit ergo ei Iesus: “ Quod facis, fac citius ”.
4:13:28:JEAN:1:1986:NOVA_VULGATA Hoc autem nemo scivit discumbentium ad quid dixerit ei;
4:13:29:JEAN:1:1986:NOVA_VULGATA quidam enim putabant quia loculos habebat Iudas, quia dicit ei Iesus: “ Eme ea, quae opus sunt nobis ad diem festum ”, aut egenis ut aliquid daret.
4:13:30:JEAN:1:1986:NOVA_VULGATA Cum ergo accepisset ille buccellam, exivit continuo; erat autem nox.
4:13:31:JEAN:1:1986:NOVA_VULGATA Cum ergo exisset, dicit Iesus: “ Nunc clarificatus est Filius hominis, et Deus clarificatus est in eo;
4:13:32:JEAN:1:1986:NOVA_VULGATA si Deus clarificatus est in eo, et Deus clarificabit eum in semetipso et continuo clarificabit eum.
4:13:33:JEAN:1:1986:NOVA_VULGATA Filioli, adhuc modicum vobiscum sum; quaeretis me, et sicut dixi Iudaeis: Quo ego vado, vos non potestis venire, et vobis dico modo.
4:13:34:JEAN:1:1986:NOVA_VULGATA Mandatum novum do vobis, ut diligatis invicem; sicut dilexi vos, ut et vos diligatis invicem.
4:13:35:JEAN:1:1986:NOVA_VULGATA In hoc cognoscent omnes quia mei discipuli estis: si dilectionem habueritis ad invicem ”.
4:13:36:JEAN:1:1986:NOVA_VULGATA Dicit ei Simon Petrus: “ Domine, quo vadis? ”. Respondit Iesus: “ Quo vado, non potes me modo sequi, sequeris autem postea ”.
4:13:37:JEAN:1:1986:NOVA_VULGATA Dicit ei Petrus: “ Domine, quare non possum te sequi modo? Animam meam pro te ponam ”.
4:13:38:JEAN:1:1986:NOVA_VULGATA Respondet Iesus: “ Animam tuam pro me pones? Amen, amen dico tibi: Non cantabit gallus, donec me ter neges.
4:14:1:JEAN:1:1986:NOVA_VULGATA Non turbetur cor vestrum. Creditis in Deum et in me credite.
4:14:2:JEAN:1:1986:NOVA_VULGATA In domo Patris mei mansiones multae sunt; si quo minus, dixissem vobis, quia vado parare vobis locum?
4:14:3:JEAN:1:1986:NOVA_VULGATA Et si abiero et praeparavero vobis locum, iterum venio et accipiam vos ad meipsum, ut, ubi sum ego, et vos sitis.
4:14:4:JEAN:1:1986:NOVA_VULGATA Et quo ego vado, scitis viam ”.
4:14:5:JEAN:1:1986:NOVA_VULGATA Dicit ei Thomas: “ Domine, nescimus quo vadis; quomodo possumus viam scire? ”.
4:14:6:JEAN:1:1986:NOVA_VULGATA Dicit ei Iesus: “ Ego sum via et veritas et vita; nemo venit ad Patrem nisi per me.
4:14:7:JEAN:1:1986:NOVA_VULGATA Si cognovistis me, et Patrem meum utique cognoscetis; et amodo cognoscitis eum et vidistis eum ”.
4:14:8:JEAN:1:1986:NOVA_VULGATA Dicit ei Philippus: “ Domine, ostende nobis Patrem, et sufficit nobis ”.
4:14:9:JEAN:1:1986:NOVA_VULGATA Dicit ei Iesus: “ Tanto tempore vobiscum sum, et non cognovisti me, Philippe? Qui vidit me, vidit Patrem. Quomodo tu dicis: “Ostende nobis Patrem”?
4:14:10:JEAN:1:1986:NOVA_VULGATA Non credis quia ego in Patre, et Pater in me est? Verba, quae ego loquor vobis, a meipso non loquor; Pater autem in me manens facit opera sua.
4:14:11:JEAN:1:1986:NOVA_VULGATA Credite mihi quia ego in Patre, et Pater in me est; alioquin propter opera ipsa credite.
4:14:12:JEAN:1:1986:NOVA_VULGATA Amen, amen dico vobis: Qui credit in me, opera, quae ego facio, et ipse faciet et maiora horum faciet, quia ego ad Patrem vado.
4:14:13:JEAN:1:1986:NOVA_VULGATA Et quodcumque petieritis in nomine meo, hoc faciam, ut glorificetur Pater in Filio;
4:14:14:JEAN:1:1986:NOVA_VULGATA si quid petieritis me in nomine meo, ego faciam.
4:14:15:JEAN:1:1986:NOVA_VULGATA Si diligitis me, mandata mea servabitis;
4:14:16:JEAN:1:1986:NOVA_VULGATA et ego rogabo Patrem, et alium Paraclitum dabit vobis, ut maneat vobiscum in aeternum,
4:14:17:JEAN:1:1986:NOVA_VULGATA Spiritum veritatis, quem mundus non potest accipere, quia non videt eum nec cognoscit. Vos cognoscitis eum, quia apud vos manet; et in vobis erit.
4:14:18:JEAN:1:1986:NOVA_VULGATA Non relinquam vos orphanos; venio ad vos.
4:14:19:JEAN:1:1986:NOVA_VULGATA Adhuc modicum, et mundus me iam non videt; vos autem videtis me, quia ego vivo et vos vivetis.
4:14:20:JEAN:1:1986:NOVA_VULGATA In illo die vos cognoscetis quia ego sum in Patre meo, et vos in me, et ego in vobis.
4:14:21:JEAN:1:1986:NOVA_VULGATA Qui habet mandata mea et servat ea, ille est, qui diligit me; qui autem diligit me, diligetur a Patre meo, et ego diligam eum et manifestabo ei meipsum ”.
4:14:22:JEAN:1:1986:NOVA_VULGATA Dicit ei Iudas, non ille Iscariotes: “ Domine, et quid factum est, quia nobis manifestaturus es teipsum et non mundo? ”.
4:14:23:JEAN:1:1986:NOVA_VULGATA Respondit Iesus et dixit ei: “ Si quis diligit me, sermonem meum servabit, et Pater meus diliget eum, et ad eum veniemus et mansionem apud eum faciemus;
4:14:24:JEAN:1:1986:NOVA_VULGATA qui non diligit me, sermones meos non servat. Et sermo, quem auditis, non est meus, sed eius qui misit me, Patris.
4:14:25:JEAN:1:1986:NOVA_VULGATA Haec locutus sum vobis apud vos manens.
4:14:26:JEAN:1:1986:NOVA_VULGATA Paraclitus autem, Spiritus Sanctus, quem mittet Pater in nomine meo, ille vos docebit omnia et suggeret vobis omnia, quae dixi vobis.
4:14:27:JEAN:1:1986:NOVA_VULGATA Pacem relinquo vobis, pacem meam do vobis; non quomodo mundus dat, ego do vobis. Non turbetur cor vestrum neque formidet.
4:14:28:JEAN:1:1986:NOVA_VULGATA Audistis quia ego dixi vobis: Vado et venio ad vos. Si diligeretis me, gauderetis quia vado ad Patrem, quia Pater maior me est.
4:14:29:JEAN:1:1986:NOVA_VULGATA Et nunc dixi vobis, priusquam fiat, ut, cum factum fuerit, credatis.
4:14:30:JEAN:1:1986:NOVA_VULGATA Iam non multa loquar vobiscum, venit enim princeps mundi et in me non habet quidquam;
4:14:31:JEAN:1:1986:NOVA_VULGATA sed, ut cognoscat mundus quia diligo Patrem, et sicut mandatum dedit mihi Pater, sic facio. Surgite, eamus hinc.
4:15:1:JEAN:1:1986:NOVA_VULGATA Ego sum vitis vera, et Pater meus agricola est.
4:15:2:JEAN:1:1986:NOVA_VULGATA Omnem palmitem in me non ferentem fructum tollit eum; et omnem, qui fert fructum, purgat eum, ut fructum plus afferat.
4:15:3:JEAN:1:1986:NOVA_VULGATA Iam vos mundi estis propter sermonem, quem locutus sum vobis.
4:15:4:JEAN:1:1986:NOVA_VULGATA Manete in me, et ego in vobis. Sicut palmes non potest ferre fructum a semetipso, nisi manserit in vite, sic nec vos, nisi in me manseritis.
4:15:5:JEAN:1:1986:NOVA_VULGATA Ego sum vitis, vos palmites. Qui manet in me, et ego in eo, hic fert fructum multum, quia sine me nihil potestis facere.
4:15:6:JEAN:1:1986:NOVA_VULGATA Si quis in me non manserit, missus est foras sicut palmes et aruit; et colligunt eos et in ignem mittunt, et ardent.
4:15:7:JEAN:1:1986:NOVA_VULGATA Si manseritis in me, et verba mea in vobis manserint, quodcumque volueritis, petite, et fiet vobis.
4:15:8:JEAN:1:1986:NOVA_VULGATA In hoc clarificatus est Pater meus, ut fructum multum afferatis et efficiamini mei discipuli.
4:15:9:JEAN:1:1986:NOVA_VULGATA Sicut dilexit me Pater, et ego dilexi vos; manete in dilectione mea.
4:15:10:JEAN:1:1986:NOVA_VULGATA Si praecepta mea servaveritis, manebitis in dilectione mea, sicut ego Patris mei praecepta servavi et maneo in eius dilectione.
4:15:11:JEAN:1:1986:NOVA_VULGATA Haec locutus sum vobis, ut gaudium meum in vobis sit, et gaudium vestrum impleatur.
4:15:12:JEAN:1:1986:NOVA_VULGATA Hoc est praeceptum meum, ut diligatis invicem, sicut dilexi vos;
4:15:13:JEAN:1:1986:NOVA_VULGATA maiorem hac dilectionem nemo habet, ut animam suam quis ponat pro amicis suis.
4:15:14:JEAN:1:1986:NOVA_VULGATA Vos amici mei estis, si feceritis, quae ego praecipio vobis.
4:15:15:JEAN:1:1986:NOVA_VULGATA Iam non dico vos servos, quia servus nescit quid facit dominus eius; vos autem dixi amicos, quia omnia, quae audivi a Patre meo, nota feci vobis.
4:15:16:JEAN:1:1986:NOVA_VULGATA Non vos me elegistis, sed ego elegi vos et posui vos, ut vos eatis et fructum afferatis, et fructus vester maneat, ut quodcumque petieritis Patrem in nomine meo, det vobis.
4:15:17:JEAN:1:1986:NOVA_VULGATA Haec mando vobis, ut diligatis invicem.
4:15:18:JEAN:1:1986:NOVA_VULGATA Si mundus vos odit, scitote quia me priorem vobis odio habuit.
4:15:19:JEAN:1:1986:NOVA_VULGATA Si de mundo essetis, mundus, quod suum est, diligeret; quia vero de mundo non estis, sed ego elegi vos de mundo, propterea odit vos mundus.
4:15:20:JEAN:1:1986:NOVA_VULGATA Mementote sermonis, quem ego dixi vobis: Non est servus maior domino suo. Si me persecuti sunt, et vos persequentur; si sermonem meum servaverunt, et vestrum servabunt.
4:15:21:JEAN:1:1986:NOVA_VULGATA Sed haec omnia facient vobis propter nomen meum, quia nesciunt eum, qui misit me.
4:15:22:JEAN:1:1986:NOVA_VULGATA Si non venissem et locutus fuissem eis, peccatum non haberent; nunc autem excusationem non habent de peccato suo.
4:15:23:JEAN:1:1986:NOVA_VULGATA Qui me odit et Patrem meum odit.
4:15:24:JEAN:1:1986:NOVA_VULGATA Si opera non fecissem in eis, quae nemo alius fecit, peccatum non haberent; nunc autem et viderunt et oderunt et me et Patrem meum.
4:15:25:JEAN:1:1986:NOVA_VULGATA Sed ut impleatur sermo, qui in lege eorum scriptus est: “Odio me habuerunt gratis”.
4:15:26:JEAN:1:1986:NOVA_VULGATA Cum autem venerit Paraclitus, quem ego mittam vobis a Patre, Spiritum veritatis, qui a Patre procedit, ille testimonium perhibebit de me;
4:15:27:JEAN:1:1986:NOVA_VULGATA sed et vos testimonium perhibetis, quia ab initio mecum estis.
4:16:1:JEAN:1:1986:NOVA_VULGATA Haec locutus sum vobis, ut non scandalizemini.
4:16:2:JEAN:1:1986:NOVA_VULGATA Absque synagogis facient vos; sed venit hora, ut omnis, qui interficit vos, arbitretur obsequium se praestare Deo.
4:16:3:JEAN:1:1986:NOVA_VULGATA Et haec facient, quia non noverunt Patrem neque me.
4:16:4:JEAN:1:1986:NOVA_VULGATA Sed haec locutus sum vobis, ut, cum venerit hora eorum, reminiscamini eorum, quia ego dixi vobis. Haec autem vobis ab initio non dixi, quia vobiscum eram.
4:16:5:JEAN:1:1986:NOVA_VULGATA At nunc vado ad eum, qui me misit, et nemo ex vobis interrogat me: “Quo vadis?”.
4:16:6:JEAN:1:1986:NOVA_VULGATA Sed quia haec locutus sum vobis, tristitia implevit cor vestrum.
4:16:7:JEAN:1:1986:NOVA_VULGATA Sed ego veritatem dico vobis: Expedit vobis, ut ego vadam. Si enim non abiero, Paraclitus non veniet ad vos; si autem abiero, mittam eum ad vos.
4:16:8:JEAN:1:1986:NOVA_VULGATA Et cum venerit ille, arguet mundum de peccato et de iustitia et de iudicio:
4:16:9:JEAN:1:1986:NOVA_VULGATA de peccato quidem, quia non credunt in me;
4:16:10:JEAN:1:1986:NOVA_VULGATA de iustitia vero, quia ad Patrem vado, et iam non videtis me;
4:16:11:JEAN:1:1986:NOVA_VULGATA de iudicio autem, quia princeps mundi huius iudicatus est.
4:16:12:JEAN:1:1986:NOVA_VULGATA Adhuc multa habeo vobis dicere, sed non potestis portare modo.
4:16:13:JEAN:1:1986:NOVA_VULGATA Cum autem venerit ille, Spiritus veritatis, deducet vos in omnem veritatem; non enim loquetur a semetipso, sed quaecumque audiet, loquetur et, quae ventura sunt, annuntiabit vobis.
4:16:14:JEAN:1:1986:NOVA_VULGATA Ille me clarificabit, quia de meo accipiet et annuntiabit vobis.
4:16:15:JEAN:1:1986:NOVA_VULGATA Omnia, quaecumque habet Pater, mea sunt; propterea dixi quia de meo accipit et annuntiabit vobis.
4:16:16:JEAN:1:1986:NOVA_VULGATA Modicum, et iam non videtis me; et iterum modicum, et videbitis me ”.
4:16:17:JEAN:1:1986:NOVA_VULGATA Dixerunt ergo ex discipulis eius ad invicem: “ Quid est hoc, quod dicit nobis: “Modicum, et non videtis me; et iterum modicum, et videbitis me” et: “Vado ad Patrem”? ”.
4:16:18:JEAN:1:1986:NOVA_VULGATA Dicebant ergo: “ Quid est hoc, quod dicit: “Modicum”? Nescimus quid loquitur ”.
4:16:19:JEAN:1:1986:NOVA_VULGATA Cognovit Iesus quia volebant eum interrogare et dixit eis: “ De hoc quaeritis inter vos, quia dixi: “Modicum, et non videtis me; et iterum modicum, et videbitis me”?
4:16:20:JEAN:1:1986:NOVA_VULGATA Amen, amen dico vobis quia plorabitis et flebitis vos, mundus autem gaudebit; vos contristabimini, sed tristitia vestra vertetur in gaudium.
4:16:21:JEAN:1:1986:NOVA_VULGATA Mulier, cum parit, tristitiam habet, quia venit hora eius; cum autem pepererit puerum, iam non meminit pressurae propter gaudium, quia natus est homo in mundum.
4:16:22:JEAN:1:1986:NOVA_VULGATA Et vos igitur nunc quidem tristitiam habetis; iterum autem videbo vos, et gaudebit cor vestrum, et gaudium vestrum nemo tollit a vobis.
4:16:23:JEAN:1:1986:NOVA_VULGATA Et in illo die me non rogabitis quidquam. Amen, amen dico vobis: Si quid petieritis Patrem in nomine meo, dabit vobis.
4:16:24:JEAN:1:1986:NOVA_VULGATA Usque modo non petistis quidquam in nomine meo. Petite et accipietis, ut gaudium vestrum sit plenum.
4:16:25:JEAN:1:1986:NOVA_VULGATA Haec in proverbiis locutus sum vobis; venit hora, cum iam non in proverbiis loquar vobis, sed palam de Patre annuntiabo vobis.
4:16:26:JEAN:1:1986:NOVA_VULGATA Illo die in nomine meo petetis, et non dico vobis quia ego rogabo Patrem de vobis;
4:16:27:JEAN:1:1986:NOVA_VULGATA ipse enim Pater amat vos, quia vos me amastis et credidistis quia ego a Deo exivi.
4:16:28:JEAN:1:1986:NOVA_VULGATA Exivi a Patre et veni in mundum; iterum relinquo mundum et vado ad Patrem ”.
4:16:29:JEAN:1:1986:NOVA_VULGATA Dicunt discipuli eius: “ Ecce nunc palam loqueris, et proverbium nullum dicis.
4:16:30:JEAN:1:1986:NOVA_VULGATA Nunc scimus quia scis omnia, et non opus est tibi, ut quis te interroget; in hoc credimus quia a Deo existi ”.
4:16:31:JEAN:1:1986:NOVA_VULGATA Respondit eis Iesus: “ Modo creditis?
4:16:32:JEAN:1:1986:NOVA_VULGATA Ecce venit hora et iam venit, ut dispergamini unusquisque in propria et me solum relinquatis; et non sum solus, quia Pater mecum est.
4:16:33:JEAN:1:1986:NOVA_VULGATA Haec locutus sum vobis, ut in me pacem habeatis; in mundo pressuram habetis, sed confidite, ego vici mundum ”.
4:17:1:JEAN:1:1986:NOVA_VULGATA Haec locutus est Iesus; et, sublevatis oculis suis in caelum, dixit: “ Pater, venit hora: clarifica Filium tuum, ut Filius clarificet te,
4:17:2:JEAN:1:1986:NOVA_VULGATA sicut dedisti ei potestatem omnis carnis, ut omne, quod dedisti ei, det eis vitam aeternam.
4:17:3:JEAN:1:1986:NOVA_VULGATA Haec est autem vita aeterna, ut cognoscant te solum verum Deum et, quem misisti, Iesum Christum.
4:17:4:JEAN:1:1986:NOVA_VULGATA Ego te clarificavi super terram; opus consummavi, quod dedisti mihi, ut faciam;
4:17:5:JEAN:1:1986:NOVA_VULGATA et nunc clarifica me tu, Pater, apud temetipsum claritate, quam habebam, priusquam mundus esset, apud te.
4:17:6:JEAN:1:1986:NOVA_VULGATA Manifestavi nomen tuum hominibus, quos dedisti mihi de mundo. Tui erant, et mihi eos dedisti, et sermonem tuum servaverunt.
4:17:7:JEAN:1:1986:NOVA_VULGATA Nunc cognoverunt quia omnia, quae dedisti mihi, abs te sunt,
4:17:8:JEAN:1:1986:NOVA_VULGATA quia verba, quae dedisti mihi, dedi eis; et ipsi acceperunt et cognoverunt vere quia a te exivi et crediderunt quia tu me misisti.
4:17:9:JEAN:1:1986:NOVA_VULGATA Ego pro eis rogo; non pro mundo rogo, sed pro his, quos dedisti mihi, quia tui sunt;
4:17:10:JEAN:1:1986:NOVA_VULGATA et mea omnia tua sunt, et tua mea; et clarificatus sum in eis.
4:17:11:JEAN:1:1986:NOVA_VULGATA Et iam non sum in mundo, et hi in mundo sunt, et ego ad te venio. Pater sancte, serva eos in nomine tuo, quod dedisti mihi, ut sint unum sicut nos.
4:17:12:JEAN:1:1986:NOVA_VULGATA Cum essem cum eis, ego servabam eos in nomine tuo, quod dedisti mihi, et custodivi, et nemo ex his periit, nisi filius perditionis, ut Scriptura impleatur.
4:17:13:JEAN:1:1986:NOVA_VULGATA Nunc autem ad te venio et haec loquor in mundo, ut habeant gaudium meum impletum in semetipsis.
4:17:14:JEAN:1:1986:NOVA_VULGATA Ego dedi eis sermonem tuum, et mundus odio eos habuit, quia non sunt de mundo, sicut ego non sum de mundo.
4:17:15:JEAN:1:1986:NOVA_VULGATA Non rogo, ut tollas eos de mundo, sed ut serves eos ex Malo.
4:17:16:JEAN:1:1986:NOVA_VULGATA De mundo non sunt, sicut ego non sum de mundo.
4:17:17:JEAN:1:1986:NOVA_VULGATA Sanctifica eos in veritate; sermo tuus veritas est.
4:17:18:JEAN:1:1986:NOVA_VULGATA Sicut me misisti in mundum, et ego misi eos in mundum;
4:17:19:JEAN:1:1986:NOVA_VULGATA et pro eis ego sanctifico meipsum, ut sint et ipsi sanctificati in veritate.
4:17:20:JEAN:1:1986:NOVA_VULGATA Non pro his autem rogo tantum, sed et pro eis, qui credituri sunt per verbum eorum in me,
4:17:21:JEAN:1:1986:NOVA_VULGATA ut omnes unum sint, sicut tu, Pater, in me et ego in te, ut et ipsi in nobis unum sint; ut mundus credat quia tu me misisti.
4:17:22:JEAN:1:1986:NOVA_VULGATA Et ego claritatem, quam dedisti mihi, dedi illis, ut sint unum, sicut nos unum sumus;
4:17:23:JEAN:1:1986:NOVA_VULGATA ego in eis, et tu in me, ut sint consummati in unum; ut cognoscat mundus, quia tu me misisti et dilexisti eos, sicut me dilexisti.
4:17:24:JEAN:1:1986:NOVA_VULGATA Pater, quod dedisti mihi, volo, ut ubi ego sum, et illi sint mecum, ut videant claritatem meam, quam dedisti mihi, quia dilexisti me ante constitutionem mundi.
4:17:25:JEAN:1:1986:NOVA_VULGATA Pater iuste, et mundus te non cognovit; ego autem te cognovi, et hi cognoverunt quia tu me misisti;
4:17:26:JEAN:1:1986:NOVA_VULGATA et notum feci eis nomen tuum et notum faciam, ut dilectio, qua dilexisti me, in ipsis sit, et ego in ipsis ”.
4:18:1:JEAN:1:1986:NOVA_VULGATA Haec cum dixisset Iesus, egressus est cum discipulis suis trans torrentem Cedron, ubi erat hortus, in quem introivit ipse et discipuli eius.
4:18:2:JEAN:1:1986:NOVA_VULGATA Sciebat autem et Iudas, qui tradebat eum, locum, quia frequenter Iesus convenerat illuc cum discipulis suis.
4:18:3:JEAN:1:1986:NOVA_VULGATA Iudas ergo, cum accepisset cohortem et a pontificibus et pharisaeis ministros, venit illuc cum lanternis et facibus et armis.
4:18:4:JEAN:1:1986:NOVA_VULGATA Iesus itaque sciens omnia, quae ventura erant super eum, processit et dicit eis: “ Quem quaeritis? ”.
4:18:5:JEAN:1:1986:NOVA_VULGATA Responderunt ei: “ Iesum Nazarenum ”. Dicit eis: “ Ego sum! ”. Stabat autem et Iudas, qui tradebat eum, cum ipsis.
4:18:6:JEAN:1:1986:NOVA_VULGATA Ut ergo dixit eis: “ Ego sum! ”, abierunt retrorsum et ceciderunt in terram.
4:18:7:JEAN:1:1986:NOVA_VULGATA Iterum ergo eos interrogavit: “ Quem quaeritis? ”. Illi autem dixerunt: “ Iesum Nazarenum ”.
4:18:8:JEAN:1:1986:NOVA_VULGATA Respondit Iesus: “ Dixi vobis: Ego sum! Si ergo me quaeritis, sinite hos abire ”,
4:18:9:JEAN:1:1986:NOVA_VULGATA ut impleretur sermo, quem dixit: “ Quos dedisti mihi, non perdidi ex ipsis quemquam ”.
4:18:10:JEAN:1:1986:NOVA_VULGATA Simon ergo Petrus, habens gladium, eduxit eum et percussit pontificis servum et abscidit eius auriculam dextram. Erat autem nomen servo Malchus.
4:18:11:JEAN:1:1986:NOVA_VULGATA Dixit ergo Iesus Petro: “ Mitte gladium in vaginam; calicem, quem dedit mihi Pater, non bibam illum? ”.
4:18:12:JEAN:1:1986:NOVA_VULGATA Cohors ergo et tribunus et ministri Iudaeorum comprehenderunt Iesum et ligaverunt eum
4:18:13:JEAN:1:1986:NOVA_VULGATA et adduxerunt ad Annam primum; erat enim socer Caiphae, qui erat pontifex anni illius.
4:18:14:JEAN:1:1986:NOVA_VULGATA Erat autem Caiphas, qui consilium dederat Iudaeis: “ Expedit unum hominem mori pro populo ”.
4:18:15:JEAN:1:1986:NOVA_VULGATA Sequebatur autem Iesum Simon Petrus et alius discipulus. Discipulus autem ille erat notus pontifici et introivit cum Iesu in atrium pontificis;
4:18:16:JEAN:1:1986:NOVA_VULGATA Petrus autem stabat ad ostium foris. Exivit ergo discipulus alius, qui erat notus pontifici, et dixit ostiariae et introduxit Petrum.
4:18:17:JEAN:1:1986:NOVA_VULGATA Dicit ergo Petro ancilla ostiaria: “ Numquid et tu ex discipulis es hominis istius? ”. Dicit ille: “ Non sum! ”.
4:18:18:JEAN:1:1986:NOVA_VULGATA Stabant autem servi et ministri, qui prunas fecerant, quia frigus erat, et calefaciebant se; erat autem cum eis et Petrus stans et calefaciens se.
4:18:19:JEAN:1:1986:NOVA_VULGATA Pontifex ergo interrogavit Iesum de discipulis suis et de doctrina eius.
4:18:20:JEAN:1:1986:NOVA_VULGATA Respondit ei Iesus: “ Ego palam locutus sum mundo; ego semper docui in synagoga et in templo, quo omnes Iudaei conveniunt, et in occulto locutus sum nihil.
4:18:21:JEAN:1:1986:NOVA_VULGATA Quid me interrogas? Interroga eos, qui audierunt quid locutus sum ipsis; ecce hi sciunt, quae dixerim ego ”.
4:18:22:JEAN:1:1986:NOVA_VULGATA Haec autem cum dixisset, unus assistens ministrorum dedit alapam Iesu dicens: “ Sic respondes pontifici? ”.
4:18:23:JEAN:1:1986:NOVA_VULGATA Respondit ei Iesus: “ Si male locutus sum, testimonium perhibe de malo; si autem bene, quid me caedis? ”.
4:18:24:JEAN:1:1986:NOVA_VULGATA Misit ergo eum Annas ligatum ad Caipham pontificem.
4:18:25:JEAN:1:1986:NOVA_VULGATA Erat autem Simon Petrus stans et calefaciens se. Dixerunt ergo ei: “ Numquid et tu ex discipulis eius es? ”. Negavit ille et dixit: “ Non sum! ”.
4:18:26:JEAN:1:1986:NOVA_VULGATA Dicit unus ex servis pontificis, cognatus eius, cuius abscidit Petrus auriculam: “ Nonne ego te vidi in horto cum illo? ”.
4:18:27:JEAN:1:1986:NOVA_VULGATA Iterum ergo negavit Petrus; et statim gallus cantavit.
4:18:28:JEAN:1:1986:NOVA_VULGATA Adducunt ergo Iesum a Caipha in praetorium. Erat autem mane. Et ipsi non introierunt in praetorium, ut non contaminarentur, sed manducarent Pascha.
4:18:29:JEAN:1:1986:NOVA_VULGATA Exivit ergo Pilatus ad eos foras et dicit: “ Quam accusationem affertis adversus hominem hunc? ”.
4:18:30:JEAN:1:1986:NOVA_VULGATA Responderunt et dixerunt ei: “ Si non esset hic malefactor, non tibi tradidissemus eum ”.
4:18:31:JEAN:1:1986:NOVA_VULGATA Dixit ergo eis Pilatus: “ Accipite eum vos et secundum legem vestram iudicate eum! ”. Dixerunt ei Iudaei: “ Nobis non licet interficere quemquam ”,
4:18:32:JEAN:1:1986:NOVA_VULGATA ut sermo Iesu impleretur, quem dixit, significans qua esset morte moriturus.
4:18:33:JEAN:1:1986:NOVA_VULGATA Introivit ergo iterum in praetorium Pilatus et vocavit Iesum et dixit ei: “ Tu es rex Iudaeorum? ”.
4:18:34:JEAN:1:1986:NOVA_VULGATA Respondit Iesus: “ A temetipso tu hoc dicis, an alii tibi dixerunt de me? ”.
4:18:35:JEAN:1:1986:NOVA_VULGATA Respondit Pilatus: “ Numquid ego Iudaeus sum? Gens tua et pontifices tradiderunt te mihi; quid fecisti? ”.
4:18:36:JEAN:1:1986:NOVA_VULGATA Respondit Iesus: “ Regnum meum non est de mundo hoc; si ex hoc mundo esset regnum meum, ministri mei decertarent, ut non traderer Iudaeis; nunc autem meum regnum non est hinc ”.
4:18:37:JEAN:1:1986:NOVA_VULGATA Dixit itaque ei Pilatus: “ Ergo rex es tu? ”. Respondit Iesus: “ Tu dicis quia rex sum. Ego in hoc natus sum et ad hoc veni in mundum, ut testimonium perhibeam veritati; omnis, qui est ex veritate, audit meam vocem ”.
4:18:38:JEAN:1:1986:NOVA_VULGATA Dicit ei Pilatus: “ Quid est veritas? ”. Et cum hoc dixisset, iterum exivit ad Iudaeos et dicit eis: “ Ego nullam invenio in eo causam.
4:18:39:JEAN:1:1986:NOVA_VULGATA Est autem consuetudo vobis, ut unum dimittam vobis in Pascha; vultis ergo dimittam vobis regem Iudaeorum? ”.
4:18:40:JEAN:1:1986:NOVA_VULGATA Clamaverunt ergo rursum dicentes: “ Non hunc sed Barabbam! ”. Erat autem Barabbas latro.
4:19:1:JEAN:1:1986:NOVA_VULGATA Tunc ergo apprehendit Pilatus Iesum et flagellavit.
4:19:2:JEAN:1:1986:NOVA_VULGATA Et milites, plectentes coronam de spinis, imposuerunt capiti eius et veste purpurea circumdederunt eum;
4:19:3:JEAN:1:1986:NOVA_VULGATA et veniebant ad eum et dicebant: “ Ave, rex Iudaeorum! ”, et dabant ei alapas.
4:19:4:JEAN:1:1986:NOVA_VULGATA Et exiit iterum Pilatus foras et dicit eis: “ Ecce adduco vobis eum foras, ut cognoscatis quia in eo invenio causam nullam ”.
4:19:5:JEAN:1:1986:NOVA_VULGATA Exiit ergo Iesus foras, portans spineam coronam et purpureum vestimentum. Et dicit eis: “ Ecce homo! ”.
4:19:6:JEAN:1:1986:NOVA_VULGATA Cum ergo vidissent eum pontifices et ministri, clamaverunt dicentes: “ Crucifige, crucifige! ”. Dicit eis Pilatus: “ Accipite eum vos et crucifigite; ego enim non invenio in eo causam ”.
4:19:7:JEAN:1:1986:NOVA_VULGATA Responderunt ei Iudaei: “ Nos legem habemus, et secundum legem debet mori, quia Filium Dei se fecit ”.
4:19:8:JEAN:1:1986:NOVA_VULGATA Cum ergo audisset Pilatus hunc sermonem, magis timuit
4:19:9:JEAN:1:1986:NOVA_VULGATA et ingressus est praetorium iterum et dicit ad Iesum: “ Unde es tu? ”. Iesus autem responsum non dedit ei.
4:19:10:JEAN:1:1986:NOVA_VULGATA Dicit ergo ei Pilatus: “ Mihi non loqueris? Nescis quia potestatem habeo dimittere te et potestatem habeo crucifigere te? ”.
4:19:11:JEAN:1:1986:NOVA_VULGATA Respondit Iesus: “ Non haberes potestatem adversum me ullam, nisi tibi esset datum desuper; propterea, qui tradidit me tibi, maius peccatum habet ”.
4:19:12:JEAN:1:1986:NOVA_VULGATA Exinde quaerebat Pilatus dimittere eum; Iudaei autem clamabant dicentes: “ Si hunc dimittis, non es amicus Caesaris! Omnis, qui se regem facit, contradicit Caesari ”.
4:19:13:JEAN:1:1986:NOVA_VULGATA Pilatus ergo, cum audisset hos sermones, adduxit foras Iesum et sedit pro tribunali in locum, qui dicitur Lithostrotos, Hebraice autem Gabbatha.
4:19:14:JEAN:1:1986:NOVA_VULGATA Erat autem Parasceve Paschae, hora erat quasi sexta. Et dicit Iudaeis: “ Ecce rex vester! ”.
4:19:15:JEAN:1:1986:NOVA_VULGATA Clamaverunt ergo illi: “ Tolle, tolle, crucifige eum! ”. Dicit eis Pilatus: “ Regem vestrum crucifigam? ”. Responderunt pontifices: “ Non habemus regem, nisi Caesarem ”.
4:19:16:JEAN:1:1986:NOVA_VULGATA Tunc ergo tradidit eis illum, ut crucifigeretur. Susceperunt ergo Iesum.
4:19:17:JEAN:1:1986:NOVA_VULGATA Et baiulans sibi crucem exivit in eum, qui dicitur Calvariae locum, quod Hebraice dicitur Golgotha,
4:19:18:JEAN:1:1986:NOVA_VULGATA ubi eum crucifixerunt et cum eo alios duos hinc et hinc, medium autem Iesum.
4:19:19:JEAN:1:1986:NOVA_VULGATA Scripsit autem et titulum Pilatus et posuit super crucem; erat autem scriptum: “ Iesus Nazarenus Rex Iudaeorum ”.
4:19:20:JEAN:1:1986:NOVA_VULGATA Hunc ergo titulum multi legerunt Iudaeorum, quia prope civitatem erat locus, ubi crucifixus est Iesus; et erat scriptum Hebraice, Latine, Graece.
4:19:21:JEAN:1:1986:NOVA_VULGATA Dicebant ergo Pilato pontifices Iudaeorum: “ Noli scribere: Rex Iudaeorum, sed: Ipse dixit: “Rex sum Iudaeorum” ”.
4:19:22:JEAN:1:1986:NOVA_VULGATA Respondit Pilatus: “ Quod scripsi, scripsi! ”.
4:19:23:JEAN:1:1986:NOVA_VULGATA Milites ergo cum crucifixissent Iesum, acceperunt vestimenta eius et fecerunt quattuor partes, unicuique militi partem, et tunicam. Erat autem tunica inconsutilis, desuper contexta per totum.
4:19:24:JEAN:1:1986:NOVA_VULGATA Dixerunt ergo ad invicem: “ Non scindamus eam, sed sortiamur de illa,cuius sit ”, ut Scriptura impleatur dicens: “ Partiti sunt vestimenta mea sibi et in vestem meam miserunt sortem ”. Et milites quidem haec fecerunt.
4:19:25:JEAN:1:1986:NOVA_VULGATA Stabant autem iuxta crucem Iesu mater eius et soror matris eius, Maria Cleopae, et Maria Magdalene.
4:19:26:JEAN:1:1986:NOVA_VULGATA Cum vidisset ergo Iesus matrem et discipulum stantem, quem diligebat, dicit matri: “ Mulier, ecce filius tuus ”.
4:19:27:JEAN:1:1986:NOVA_VULGATA Deinde dicit discipulo: “ Ecce mater tua ”. Et ex illa hora accepit eam discipulus in sua.
4:19:28:JEAN:1:1986:NOVA_VULGATA Post hoc sciens Iesus quia iam omnia consummata sunt, ut consummaretur Scriptura, dicit: “ Sitio ”.
4:19:29:JEAN:1:1986:NOVA_VULGATA Vas positum erat aceto plenum; spongiam ergo plenam aceto hyssopo circumponentes, obtulerunt ori eius.
4:19:30:JEAN:1:1986:NOVA_VULGATA Cum ergo accepisset acetum, Iesus dixit: “ Consummatum est! ”. Et inclinato capite tradidit spiritum.
4:19:31:JEAN:1:1986:NOVA_VULGATA Iudaei ergo, quoniam Parasceve erat, ut non remanerent in cruce corpora sabbato, erat enim magnus dies illius sabbati, rogaverunt Pilatum, ut frangerentur eorum crura, et tollerentur.
4:19:32:JEAN:1:1986:NOVA_VULGATA Venerunt ergo milites et primi quidem fregerunt crura et alterius, qui crucifixus est cum eo;
4:19:33:JEAN:1:1986:NOVA_VULGATA ad Iesum autem cum venissent, ut viderunt eum iam mortuum, non fregerunt eius crura,
4:19:34:JEAN:1:1986:NOVA_VULGATA sed unus militum lancea latus eius aperuit, et continuo exivit sanguis et aqua.
4:19:35:JEAN:1:1986:NOVA_VULGATA Et qui vidit, testimonium perhibuit, et verum est eius testimonium, et ille scit quia vera dicit, ut et vos credatis.
4:19:36:JEAN:1:1986:NOVA_VULGATA Facta sunt enim haec, ut Scriptura impleatur: “ Os non comminuetur eius ”,
4:19:37:JEAN:1:1986:NOVA_VULGATA et iterum alia Scriptura dicit: “ Videbunt in quem transfixerunt ”.
4:19:38:JEAN:1:1986:NOVA_VULGATA Post haec autem rogavit Pilatum Ioseph ab Arimathaea, qui erat discipulus Iesu, occultus autem propter metum Iudaeorum, ut tolleret corpus Iesu; et permisit Pilatus. Venit ergo et tulit corpus eius.
4:19:39:JEAN:1:1986:NOVA_VULGATA Venit autem et Nicodemus, qui venerat ad eum nocte primum, ferens mixturam myrrhae et aloes quasi libras centum.
4:19:40:JEAN:1:1986:NOVA_VULGATA Acceperunt ergo corpus Iesu et ligaverunt illud linteis cum aromatibus, sicut mos Iudaeis est sepelire.
4:19:41:JEAN:1:1986:NOVA_VULGATA Erat autem in loco, ubi crucifixus est, hortus, et in horto monumentum novum, in quo nondum quisquam positus erat.
4:19:42:JEAN:1:1986:NOVA_VULGATA Ibi ergo propter Parascevem Iudaeorum, quia iuxta erat monumentum, posuerunt Iesum.
4:20:1:JEAN:1:1986:NOVA_VULGATA Prima autem sabbatorum Maria Magdalene venit mane, cum adhuc tenebrae essent, ad monumentum et videt lapidem sublatum a monumento.
4:20:2:JEAN:1:1986:NOVA_VULGATA Currit ergo et venit ad Simonem Petrum et ad alium discipulum, quem amabat Iesus, et dicit eis: “ Tulerunt Dominum de monumento, et nescimus, ubi posuerunt eum! ”.
4:20:3:JEAN:1:1986:NOVA_VULGATA Exiit ergo Petrus et ille alius discipulus, et veniebant ad monumentum.
4:20:4:JEAN:1:1986:NOVA_VULGATA Currebant autem duo simul, et ille alius discipulus praecucurrit citius Petro et venit primus ad monumentum;
4:20:5:JEAN:1:1986:NOVA_VULGATA et cum se inclinasset, videt posita linteamina, non tamen introivit.
4:20:6:JEAN:1:1986:NOVA_VULGATA Venit ergo et Simon Petrus sequens eum et introivit in monumentum; et videt linteamina posita
4:20:7:JEAN:1:1986:NOVA_VULGATA et sudarium, quod fuerat super caput eius, non cum linteaminibus positum, sed separatim involutum in unum locum.
4:20:8:JEAN:1:1986:NOVA_VULGATA Tunc ergo introivit et alter discipulus, qui venerat primus ad monumentum, et vidit et credidit.
4:20:9:JEAN:1:1986:NOVA_VULGATA Nondum enim sciebant Scripturam, quia oportet eum a mortuis resurgere.
4:20:10:JEAN:1:1986:NOVA_VULGATA Abierunt ergo iterum ad semetipsos discipuli.
4:20:11:JEAN:1:1986:NOVA_VULGATA Maria autem stabat ad monumentum foris plorans. Dum ergo fleret, inclinavit se in monumentum
4:20:12:JEAN:1:1986:NOVA_VULGATA et videt duos angelos in albis sedentes, unum ad caput et unum ad pedes, ubi positum fuerat corpus Iesu.
4:20:13:JEAN:1:1986:NOVA_VULGATA Et dicunt ei illi: “ Mulier, quid ploras? ”. Dicit eis: “ Tulerunt Dominum meum, et nescio, ubi posuerunt eum ”.
4:20:14:JEAN:1:1986:NOVA_VULGATA Haec cum dixisset, conversa est retrorsum et videt Iesum stantem; et non sciebat quia Iesus est.
4:20:15:JEAN:1:1986:NOVA_VULGATA Dicit ei Iesus: “ Mulier, quid ploras? Quem quaeris? ”. Illa, existimans quia hortulanus esset, dicit ei: “ Domine, si tu sustulisti eum, dicito mihi, ubi posuisti eum, et ego eum tollam ”.
4:20:16:JEAN:1:1986:NOVA_VULGATA Dicit ei Iesus: “ Maria! ”. Conversa illa dicit ei Hebraice: “ Rabbuni! ” — quod dicitur Magister —.
4:20:17:JEAN:1:1986:NOVA_VULGATA Dicit ei Iesus: “ Iam noli me tenere, nondum enim ascendi ad Patrem; vade autem ad fratres meos et dic eis: Ascendo ad Patrem meum et Patrem vestrum, et Deum meum et Deum vestrum ”.
4:20:18:JEAN:1:1986:NOVA_VULGATA Venit Maria Magdalene annuntians discipulis: “ Vidi Dominum! ”, et quia haec dixit ei.
4:20:19:JEAN:1:1986:NOVA_VULGATA Cum esset ergo sero die illa prima sabbatorum, et fores essent clausae, ubi erant discipuli, propter metum Iudaeorum, venit Iesus et stetit in medio et dicit eis: “ Pax vobis! ”.
4:20:20:JEAN:1:1986:NOVA_VULGATA Et hoc cum dixisset, ostendit eis manus et latus. Gavisi sunt ergo discipuli, viso Domino.
4:20:21:JEAN:1:1986:NOVA_VULGATA Dixit ergo eis iterum: “ Pax vobis! Sicut misit me Pater, et ego mitto vos ”.
4:20:22:JEAN:1:1986:NOVA_VULGATA Et cum hoc dixisset, insufflavit et dicit eis: “ Accipite Spiritum Sanctum.
4:20:23:JEAN:1:1986:NOVA_VULGATA Quorum remiseritis peccata, remissa sunt eis; quorum retinueritis, retenta sunt ”.
4:20:24:JEAN:1:1986:NOVA_VULGATA Thomas autem, unus ex Duodecim, qui dicitur Didymus, non erat cum eis, quando venit Iesus.
4:20:25:JEAN:1:1986:NOVA_VULGATA Dicebant ergo ei alii discipuli: “ Vidimus Dominum! ”. Ille autem dixit eis: “ Nisi videro in manibus eius signum clavorum et mittam digitum meum in signum clavorum et mittam manum meam in latus eius, non credam ”.
4:20:26:JEAN:1:1986:NOVA_VULGATA Et post dies octo iterum erant discipuli eius intus, et Thomas cum eis. Venit Iesus ianuis clausis et stetit in medio et dixit: “ Pax vobis! ”.
4:20:27:JEAN:1:1986:NOVA_VULGATA Deinde dicit Thomae: “ Infer digitum tuum huc et vide manus meas et affer manum tuam et mitte in latus meum; et noli fieri incredulus sed fidelis! ”.
4:20:28:JEAN:1:1986:NOVA_VULGATA Respondit Thomas et dixit ei: “ Dominus meus et Deus meus! ”.
4:20:29:JEAN:1:1986:NOVA_VULGATA Dicit ei Iesus: “ Quia vidisti me, credidisti. Beati, qui non viderunt et crediderunt! ”.
4:20:30:JEAN:1:1986:NOVA_VULGATA Multa quidem et alia signa fecit Iesus in conspectu discipulorum suorum, quae non sunt scripta in libro hoc;
4:20:31:JEAN:1:1986:NOVA_VULGATA haec autem scripta sunt, ut credatis quia Iesus est Christus Filius Dei et ut credentes vitam habeatis in nomine eius.
4:21:1:JEAN:1:1986:NOVA_VULGATA Postea manifestavit se iterum Iesus discipulis ad mare Tiberiadis; manifestavit autem sic.
4:21:2:JEAN:1:1986:NOVA_VULGATA Erant simul Simon Petrus et Thomas, qui dicitur Didymus, et Nathanael, qui erat a Cana Galilaeae, et filii Zebedaei et alii ex discipulis eius duo.
4:21:3:JEAN:1:1986:NOVA_VULGATA Dicit eis Simon Petrus: “ Vado piscari ”. Dicunt ei: “ Venimus et nos tecum ”. Exierunt et ascenderunt in navem; et illa nocte nihil prendiderunt.
4:21:4:JEAN:1:1986:NOVA_VULGATA Mane autem iam facto, stetit Iesus in litore; non tamen sciebant discipuli quia Iesus est.
4:21:5:JEAN:1:1986:NOVA_VULGATA Dicit ergo eis Iesus: “ Pueri, numquid pulmentarium habetis? ”. Responderunt ei: “ Non ”.
4:21:6:JEAN:1:1986:NOVA_VULGATA Ille autem dixit eis: “ Mittite in dexteram navigii rete et invenietis ”. Miserunt ergo et iam non valebant illud trahere a multitudine piscium.
4:21:7:JEAN:1:1986:NOVA_VULGATA Dicit ergo discipulus ille, quem diligebat Iesus, Petro: “ Dominus est! ”. Simon ergo Petrus, cum audisset quia Dominus est, tunicam succinxit se, erat enim nudus, et misit se in mare;
4:21:8:JEAN:1:1986:NOVA_VULGATA alii autem discipuli navigio venerunt, non enim longe erant a terra, sed quasi cubitis ducentis, trahentes rete piscium.
4:21:9:JEAN:1:1986:NOVA_VULGATA Ut ergo descenderunt in terram, vident prunas positas et piscem superpositum et panem.
4:21:10:JEAN:1:1986:NOVA_VULGATA Dicit eis Iesus: “ Afferte de piscibus, quos prendidistis nunc ”.
4:21:11:JEAN:1:1986:NOVA_VULGATA Ascendit ergo Simon Petrus et traxit rete in terram, plenum magnis piscibus centum quinquaginta tribus; et cum tanti essent, non est scissum rete.
4:21:12:JEAN:1:1986:NOVA_VULGATA Dicit eis Iesus: “ Venite, prandete ”. Nemo autem audebat discipulorum interrogare eum: “ Tu quis es? ”, scientes quia Dominus est.
4:21:13:JEAN:1:1986:NOVA_VULGATA Venit Iesus et accipit panem et dat eis et piscem similiter.
4:21:14:JEAN:1:1986:NOVA_VULGATA Hoc iam tertio manifestatus est Iesus discipulis, cum resurrexisset a mortuis.
4:21:15:JEAN:1:1986:NOVA_VULGATA Cum ergo prandissent, dicit Simoni Petro Iesus: “ Simon Ioannis, diligis me plus his? ”. Dicit ei: “ Etiam, Domine, tu scis quia amo te ”. Dicit ei: “ Pasce agnos meos ”.
4:21:16:JEAN:1:1986:NOVA_VULGATA Dicit ei iterum secundo: “ Simon Ioannis, diligis me? ”. Ait illi: “ Etiam, Domine, tu scis quia amo te ”. Dicit ei: “ Pasce oves meas ”.
4:21:17:JEAN:1:1986:NOVA_VULGATA Dicit ei tertio: “ Simon Ioannis, amas me? ”. Contristatus est Petrus quia dixit ei tertio: “ Amas me? ”, et dicit ei: “ Domine, tu omnia scis, tu cognoscis quia amo te ”. Dicit ei: “ Pasce oves meas.
4:21:18:JEAN:1:1986:NOVA_VULGATA Amen, amen dico tibi: Cum esses iunior, cingebas teipsum et ambulabas, ubi volebas; cum autem senueris, extendes manus tuas, et alius te cinget et ducet, quo non vis ”.
4:21:19:JEAN:1:1986:NOVA_VULGATA Hoc autem dixit significans qua morte clarificaturus esset Deum. Et hoc cum dixisset, dicit ei: “ Sequere me ”.
4:21:20:JEAN:1:1986:NOVA_VULGATA Conversus Petrus videt illum discipulum, quem diligebat Iesus, sequentem, qui et recubuit in cena super pectus eius et dixit: “ Domine, quis est qui tradit te? ”.
4:21:21:JEAN:1:1986:NOVA_VULGATA Hunc ergo cum vidisset Petrus, dicit Iesu: “ Domine, hic autem quid? ”.
4:21:22:JEAN:1:1986:NOVA_VULGATA Dicit ei Iesus: “ Si eum volo manere donec veniam, quid ad te? Tu me sequere ”.
4:21:23:JEAN:1:1986:NOVA_VULGATA Exivit ergo sermo iste in fratres, quia discipulus ille non moritur. Non autem dixit ei Iesus: “ Non moritur ”, sed: “ Si eum volo manere donec veniam, quid ad te? ”.
4:21:24:JEAN:1:1986:NOVA_VULGATA Hic est discipulus, qui testimonium perhibet de his et scripsit haec; et scimus quia verum est testimonium eius.
4:21:25:JEAN:1:1986:NOVA_VULGATA Sunt autem et alia multa, quae fecit Iesus; quae, si scribantur per singula, nec ipsum arbitror mundum capere eos, qui scribendi sunt, libros.
5:1:1:ACTES:1:1986:NOVA_VULGATA Primum quidem sermonem feci de omnibus, o Theophile, quae coepit Iesus facere et docere,
5:1:2:ACTES:1:1986:NOVA_VULGATA usque in diem, qua, cum praecepisset apostolis per Spiritum Sanctum, quos elegit, assumptus est;
5:1:3:ACTES:1:1986:NOVA_VULGATA quibus et praebuit seipsum vivum post passionem suam in multis argumentis, per dies quadraginta apparens eis et loquens ea, quae sunt de regno Dei.
5:1:4:ACTES:1:1986:NOVA_VULGATA Et convescens praecepit eis ab Hierosolymis ne discederent, sed exspectarent promissionem Patris: “ Quam audistis a me,
5:1:5:ACTES:1:1986:NOVA_VULGATA quia Ioannes quidem baptizavit aqua, vos autem baptizabimini in Spiritu Sancto non post multos hos dies ”.
5:1:6:ACTES:1:1986:NOVA_VULGATA Igitur qui convenerant, interrogabant eum dicentes: “ Domine, si in tempore hoc restitues regnum Israeli? ”.
5:1:7:ACTES:1:1986:NOVA_VULGATA Dixit autem eis: “ Non est vestrum nosse tempora vel momenta, quae Pater posuit in sua potestate,
5:1:8:ACTES:1:1986:NOVA_VULGATA sed accipietis virtutem, superveniente Sancto Spiritu in vos, et eritis mihi testes et in Ierusalem et in omni Iudaea et Samaria et usque ad ultimum terrae ”.
5:1:9:ACTES:1:1986:NOVA_VULGATA Et cum haec dixisset, videntibus illis, elevatus est, et nubes suscepit eum ab oculis eorum.
5:1:10:ACTES:1:1986:NOVA_VULGATA Cumque intuerentur in caelum, eunte illo, ecce duo viri astiterunt iuxta illos in vestibus albis,
5:1:11:ACTES:1:1986:NOVA_VULGATA qui et dixerunt: “ Viri Galilaei, quid statis aspicientes in caelum? Hic Iesus, qui assumptus est a vobis in caelum, sic veniet quemadmodum vidistis eum euntem in caelum ”.
5:1:12:ACTES:1:1986:NOVA_VULGATA Tunc reversi sunt in Ierusalem a monte, qui vocatur Oliveti, qui est iuxta Ierusalem sabbati habens iter.
5:1:13:ACTES:1:1986:NOVA_VULGATA Et cum introissent, in cenaculum ascenderunt, ubi manebant et Petrus et Ioannes et Iacobus et Andreas, Philippus et Thomas, Bartholomaeus et Matthaeus, Iacobus Alphaei et Simon Zelotes et Iudas Iacobi.
5:1:14:ACTES:1:1986:NOVA_VULGATA Hi omnes erant perseverantes unanimiter in oratione cum mulieribus et Maria matre Iesu et fratribus eius.
5:1:15:ACTES:1:1986:NOVA_VULGATA Et in diebus illis exsurgens Petrus in medio fratrum dixit — erat autem turba hominum simul fere centum viginti C:
5:1:16:ACTES:1:1986:NOVA_VULGATA “ Viri fratres, oportebat impleri Scripturam, quam praedixit Spiritus Sanctus per os David de Iuda, qui fuit dux eorum, qui comprehenderunt Iesum,
5:1:17:ACTES:1:1986:NOVA_VULGATA quia connumeratus erat in nobis et sortitus est sortem ministerii huius.
5:1:18:ACTES:1:1986:NOVA_VULGATA Hic quidem possedit agrum de mercede iniquitatis; et pronus factus crepuit medius, et diffusa sunt omnia viscera eius.
5:1:19:ACTES:1:1986:NOVA_VULGATA Et notum factum est omnibus habitantibus Ierusalem, ita ut appellaretur ager ille lingua eorum Aceldamach, hoc est ager Sanguinis.
5:1:20:ACTES:1:1986:NOVA_VULGATA Scriptum est enim in libro Psalmorum: “Fiat commoratío eius deserta, et non sit qui inhabitet in ea” et: “Episcopatum eius accipiat alius”.
5:1:21:ACTES:1:1986:NOVA_VULGATA Oportet ergo ex his viris, qui nobiscum congregati erant in omni tempore, quo intravit et exivit inter nos Dominus Iesus,
5:1:22:ACTES:1:1986:NOVA_VULGATA incipiens a baptismate Ioannis usque in diem, qua assumptus est a nobis, testem resurrectionis eius nobiscum fieri unum ex istis ”.
5:1:23:ACTES:1:1986:NOVA_VULGATA Et statuerunt duos, Ioseph, qui vocabatur Barsabbas, qui cognominatus est Iustus, et Matthiam.
5:1:24:ACTES:1:1986:NOVA_VULGATA Et orantes dixerunt: “ Tu, Domine, qui corda nosti omnium, ostende quem elegeris ex his duobus unum
5:1:25:ACTES:1:1986:NOVA_VULGATA accipere locum ministerii huius et apostolatus, de quo praevaricatus est Iudas, ut abiret in locum suum ”.
5:1:26:ACTES:1:1986:NOVA_VULGATA Et dederunt sortes eis, et cecidit sors super Matthiam, et annumeratus est cum undecim apostolis.
5:2:1:ACTES:1:1986:NOVA_VULGATA Et cum compleretur dies Pen tecostes, erant omnes pariter in eodem loco.
5:2:2:ACTES:1:1986:NOVA_VULGATA Et factus est repente de caelo sonus tamquam advenientis spiritus vehementis et replevit totam domum, ubi erant sedentes.
5:2:3:ACTES:1:1986:NOVA_VULGATA Et apparuerunt illis dispertitae linguae tamquam ignis, seditque supra singulos eorum;
5:2:4:ACTES:1:1986:NOVA_VULGATA et repleti sunt omnes Spiritu Sancto et coeperunt loqui aliis linguis, prout Spiritus dabat eloqui illis.
5:2:5:ACTES:1:1986:NOVA_VULGATA Erant autem in Ierusalem habitantes Iudaei, viri religiosi ex omni natione, quae sub caelo est;
5:2:6:ACTES:1:1986:NOVA_VULGATA facta autem hac voce, convenit multitudo et confusa est, quoniam audiebat unusquisque lingua sua illos loquentes.
5:2:7:ACTES:1:1986:NOVA_VULGATA Stupebant autem et mirabantur dicentes: “ Nonne ecce omnes isti, qui loquuntur, Galilaei sunt?
5:2:8:ACTES:1:1986:NOVA_VULGATA Et quomodo nos audimus unusquisque propria lingua nostra, in qua nati sumus?
5:2:9:ACTES:1:1986:NOVA_VULGATA Parthi et Medi et Elamitae et qui habitant Mesopotamiam, Iudaeam quoque et Cappadociam, Pontum et Asiam,
5:2:10:ACTES:1:1986:NOVA_VULGATA Phrygiam quoque et Pamphyliam, Aegyptum et partes Libyae, quae est circa Cyrenem, et advenae Romani,
5:2:11:ACTES:1:1986:NOVA_VULGATA Iudaei quoque et proselyti, Cretes et Arabes, audimus loquentes eos nostris linguis magnalia Dei ”.
5:2:12:ACTES:1:1986:NOVA_VULGATA Stupebant autem omnes et haesitabant ad invicem dicentes: “ Quidnam hoc vult esse? ”;
5:2:13:ACTES:1:1986:NOVA_VULGATA alii autem irridentes dicebant: “ Musto pleni sunt isti ”.
5:2:14:ACTES:1:1986:NOVA_VULGATA Stans autem Petrus cum Undecim levavit vocem suam et locutus est eis: “ Viri Iudaei et qui habitatis Ierusalem universi, hoc vobis notum sit, et auribus percipite verba mea.
5:2:15:ACTES:1:1986:NOVA_VULGATA Non enim, sicut vos aestimatis, hi ebrii sunt, est enim hora diei tertia;
5:2:16:ACTES:1:1986:NOVA_VULGATA sed hoc est, quod dictum est per prophetam Ioel:
5:2:17:ACTES:1:1986:NOVA_VULGATA “Et erit: in novissimis diebus, dicit Deus, effundam de Spiritu meo super omnem carnem, et prophetabunt filii vestri et filiae vestrae, et iuvenes vestri visiones videbunt, et seniores vestri somnia somniabunt;
5:2:18:ACTES:1:1986:NOVA_VULGATA et quidem super servos meos et super ancillas meas in diebus illis effundam de Spiritu meo, et prophetabunt.
5:2:19:ACTES:1:1986:NOVA_VULGATA Et dabo prodigia in caelo sursum et signa in terra deorsum, sanguinem et ignem et vaporem fumi;
5:2:20:ACTES:1:1986:NOVA_VULGATA sol convertetur in tenebras, et luna in sanguinem, antequam veniat dies Domini magnus et manifestus.
5:2:21:ACTES:1:1986:NOVA_VULGATA Et erit: omnis quicumque invocaverit nomen Domini, salvus erit”.
5:2:22:ACTES:1:1986:NOVA_VULGATA Viri Israelitae, audite verba haec: Iesum Nazarenum, virum approbatum a Deo apud vos virtutibus et prodigiis et signis, quae fecit per illum Deus in medio vestri, sicut ipsi scitis,
5:2:23:ACTES:1:1986:NOVA_VULGATA hunc definito consilio et praescientia Dei traditum per manum iniquorum affigentes interemistis,
5:2:24:ACTES:1:1986:NOVA_VULGATA quem Deus suscitavit, solutis doloribus mortis, iuxta quod impossibile erat teneri illum ab ea.
5:2:25:ACTES:1:1986:NOVA_VULGATA David enim dicit circa eum: “Providebam Dominum coram me semper, quoniam a dextris meis est, ne commovear.
5:2:26:ACTES:1:1986:NOVA_VULGATA Propter hoc laetatum est cor meum, et exsultavit lingua mea; insuper et caro mea requiescet in spe.
5:2:27:ACTES:1:1986:NOVA_VULGATA Quoniam non derelinques animam meam in inferno neque dabis Sanctum tuum videre corruptionem.
5:2:28:ACTES:1:1986:NOVA_VULGATA Notas fecisti mihi vias vitae, replebis me iucunditate cum facie tua”.
5:2:29:ACTES:1:1986:NOVA_VULGATA Viri fratres, liceat audenter dicere ad vos de patriarcha David, quoniam et defunctus est et sepultus est, et sepulcrum eius est apud nos usque in hodiernum diem;
5:2:30:ACTES:1:1986:NOVA_VULGATA propheta igitur cum esset et sciret quia iure iurando iurasset illi Deus de fructu lumbi eius sedere super sedem eius,
5:2:31:ACTES:1:1986:NOVA_VULGATA providens locutus est de resurrectione Christi, quia neque derelictus est in inferno, neque caro eius vidit corruptionem.
5:2:32:ACTES:1:1986:NOVA_VULGATA Hunc Iesum resuscitavit Deus, cuius omnes nos testes sumus.
5:2:33:ACTES:1:1986:NOVA_VULGATA Dextera igitur Dei exaltatus, et promissione Spiritus Sancti accepta a Patre, effudit hunc, quem vos videtis et auditis.
5:2:34:ACTES:1:1986:NOVA_VULGATA Non enim David ascendit in caelos; dicit autem ipse: “Dixit Dominus Domino meo: Sede a dextris meis,
5:2:35:ACTES:1:1986:NOVA_VULGATA donec ponam inimicos tuos scabellum pedum tuorum”.
5:2:36:ACTES:1:1986:NOVA_VULGATA Certissime ergo sciat omnis domus Israel quia et Dominum eum et Christum Deus fecit, hunc Iesum, quem vos crucifixistis ”.
5:2:37:ACTES:1:1986:NOVA_VULGATA His auditis, compuncti sunt corde et dixerunt ad Petrum et reliquos apostolos: “ Quid faciemus, viri fratres? ”.
5:2:38:ACTES:1:1986:NOVA_VULGATA Petrus vero ad illos: “ Paenitentiam, inquit, agite, et baptizetur unusquisque vestrum in nomine Iesu Christi in remissionem peccatorum vestrorum, et accipietis donum Sancti Spiritus;
5:2:39:ACTES:1:1986:NOVA_VULGATA vobis enim est repromissio et filiis vestris et omnibus, qui longe sunt, quoscumque advocaverit Dominus Deus noster ”.
5:2:40:ACTES:1:1986:NOVA_VULGATA Aliis etiam verbis pluribus testificatus est et exhortabatur eos dicens: “ Salvamini a generatione ista prava ”.
5:2:41:ACTES:1:1986:NOVA_VULGATA Qui ergo, recepto sermone eius, baptizati sunt; et appositae sunt in il la die animae circiter tria milia.
5:2:42:ACTES:1:1986:NOVA_VULGATA Erant autem perseverantes in doctrina apostolorum et communicatione, in fractione panis et orationibus.
5:2:43:ACTES:1:1986:NOVA_VULGATA Fiebat autem omni animae timor; multa quoque prodigia et signa per apostolos fiebant.
5:2:44:ACTES:1:1986:NOVA_VULGATA Omnes autem, qui crediderant, erant pariter et habebant omnia communia;
5:2:45:ACTES:1:1986:NOVA_VULGATA et possessiones et substantias vendebant et dividebant illas omnibus, prout cuique opus erat;
5:2:46:ACTES:1:1986:NOVA_VULGATA cotidie quoque perdurantes unanimiter in templo et frangentes circa domos panem, sumebant cibum cum exsultatione et simplicitate cordis,
5:2:47:ACTES:1:1986:NOVA_VULGATA collaudantes Deum et habentes gratiam ad omnem plebem. Dominus autem augebat, qui salvi fierent cotidie in idipsum.
5:3:1:ACTES:1:1986:NOVA_VULGATA Petrus autem et Ioannes ascen debant in templum ad horam orationis nonam.
5:3:2:ACTES:1:1986:NOVA_VULGATA Et quidam vir, qui erat claudus ex utero matris suae, baiulabatur; quem ponebant cotidie ad portam templi, quae dicitur Speciosa, ut peteret eleemosynam ab introeuntibus in templum;
5:3:3:ACTES:1:1986:NOVA_VULGATA is cum vidisset Petrum et Ioannem incipientes introire in templum, rogabat, ut eleemosynam acciperet.
5:3:4:ACTES:1:1986:NOVA_VULGATA Intuens autem in eum Petrus cum Ioanne dixit: “ Respice in nos ”.
5:3:5:ACTES:1:1986:NOVA_VULGATA At ille intendebat in eos, sperans se aliquid accepturum ab eis.
5:3:6:ACTES:1:1986:NOVA_VULGATA Petrus autem dixit: “ Argentum et aurum non est mihi; quod autem habeo, hoc tibi do: In nomine Iesu Christi Nazareni surge et ambula! ”.
5:3:7:ACTES:1:1986:NOVA_VULGATA Et apprehensa ei manu dextera, allevavit eum; et protinus consolidatae sunt bases eius et tali,
5:3:8:ACTES:1:1986:NOVA_VULGATA et exsiliens stetit et ambulabat; et intravit cum illis in templum, ambulans et exsiliens et laudans Deum.
5:3:9:ACTES:1:1986:NOVA_VULGATA Et vidit omnis populus eum ambulantem et laudantem Deum;
5:3:10:ACTES:1:1986:NOVA_VULGATA cognoscebant autem illum quoniam ipse erat, qui ad eleemosynam sedebat ad Speciosam portam templi, et impleti sunt stupore et exstasi in eo, quod contigerat illi.
5:3:11:ACTES:1:1986:NOVA_VULGATA Cum teneret autem Petrum et Ioannem, concurrit omnis populus ad eos ad porticum, qui appellatur Salomonis, stupentes.
5:3:12:ACTES:1:1986:NOVA_VULGATA Videns autem Petrus respondit ad populum: “ Viri Israelitae, quid miramini in hoc aut nos quid intuemini, quasi nostra virtute aut pietate fecerimus hunc ambulare?
5:3:13:ACTES:1:1986:NOVA_VULGATA Deus Abraham et Deus Isaac et Deus Iacob, Deus patrum nostrorum, glorificavit puerum suum Iesum, quem vos quidem tradidistis et negastis ante faciem Pilati, iudicante illo dimitti;
5:3:14:ACTES:1:1986:NOVA_VULGATA vos autem Sanctum et Iustum negastis et petistis virum homicidam donari vobis,
5:3:15:ACTES:1:1986:NOVA_VULGATA ducem vero vitae interfecistis, quem Deus suscitavit a mortuis, cuius nos testes sumus.
5:3:16:ACTES:1:1986:NOVA_VULGATA Et in fide nominis eius hunc, quem videtis et nostis, confirmavit nomen eius; et fides, quae per eum est, dedit huic integritatem istam in conspectu omnium vestrum.
5:3:17:ACTES:1:1986:NOVA_VULGATA Et nunc, fratres, scio quia per ignorantiam fecistis, sicut et principes vestri; 
5:3:18:ACTES:1:1986:NOVA_VULGATA Deus autem, quae praenuntiavit per os omnium Prophetarum pati Christum suum, implevit sic.
5:3:19:ACTES:1:1986:NOVA_VULGATA Paenitemini igitur et convertimini, ut deleantur vestra peccata,
5:3:20:ACTES:1:1986:NOVA_VULGATA ut veniant tempora refrigerii a conspectu Domini, et mittat eum, qui praedestinatus est vobis Christus, Iesum,
5:3:21:ACTES:1:1986:NOVA_VULGATA quem oportet caelum quidem suscipere usque in tempora restitutionis omnium, quae locutus est Deus per os sanctorum a saeculo suorum prophetarum.
5:3:22:ACTES:1:1986:NOVA_VULGATA Moyses quidem dixit: “Prophetam vobis suscitabit Dominus Deus vester de fratribus vestris tamquam me; ipsum audietis iuxta omnia, quaecumque locutus fuerit vobis.
5:3:23:ACTES:1:1986:NOVA_VULGATA Erit autem: omnis anima, quae non audierit prophetam illum, exterminabitur de plebe”.
5:3:24:ACTES:1:1986:NOVA_VULGATA Et omnes prophetae a Samuel et deinceps quotquot locuti sunt, etiam annuntiaverunt dies istos.
5:3:25:ACTES:1:1986:NOVA_VULGATA Vos estis filii prophetarum et testamenti, quod disposuit Deus ad patres vestros dicens ad Abraham: “Et in semine tuo benedicentur omnes familiae terrae”.
5:3:26:ACTES:1:1986:NOVA_VULGATA Vobis primum Deus suscitans Puerum suum, misit eum benedicentem vobis in avertendo unumquemque a nequitiis vestris ”.
5:4:1:ACTES:1:1986:NOVA_VULGATA Loquentibus autem illis ad populum, supervenerunt eis sa cerdotes et magistratus templi et sadducaei,
5:4:2:ACTES:1:1986:NOVA_VULGATA dolentes quod docerent populum et annuntiarent in Iesu resurrectionem ex mortuis;
5:4:3:ACTES:1:1986:NOVA_VULGATA et iniecerunt in eos manus et posuerunt in custodiam in crastinum; erat enim iam vespera.
5:4:4:ACTES:1:1986:NOVA_VULGATA Multi autem eorum, qui audierant verbum, crediderunt; et factus est numerus virorum quinque milia.
5:4:5:ACTES:1:1986:NOVA_VULGATA Factum est autem in crastinum, ut congregarentur principes eorum et seniores et scribae in Ierusalem,
5:4:6:ACTES:1:1986:NOVA_VULGATA et Annas princeps sacerdotum et Caiphas et Ioannes et Alexander et quotquot erant de genere sacerdotali,
5:4:7:ACTES:1:1986:NOVA_VULGATA et statuentes eos in medio interrogabant: “ In qua virtute aut in quo nomine fecistis hoc vos? ”.
5:4:8:ACTES:1:1986:NOVA_VULGATA Tunc Petrus repletus Spiritu Sancto dixit ad eos: “ Principes populi et seniores,
5:4:9:ACTES:1:1986:NOVA_VULGATA si nos hodie diiudicamur in benefacto hominis infirmi, in quo iste salvus factus est,
5:4:10:ACTES:1:1986:NOVA_VULGATA notum sit omnibus vobis et omni plebi Israel quia in nomine Iesu Christi Nazareni, quem vos crucifixistis, quem Deus suscitavit a mortuis, in hoc iste astat coram vobis sanus.
5:4:11:ACTES:1:1986:NOVA_VULGATA Hic est lapis, qui reprobatus est a vobis aedificatoribus, qui factus est in caput anguli.
5:4:12:ACTES:1:1986:NOVA_VULGATA Et non est in alio aliquo salus, nec enim nomen aliud est sub caelo datum in hominibus, in quo oportet nos salvos fieri ”.
5:4:13:ACTES:1:1986:NOVA_VULGATA Videntes autem Petri fiduciam et Ioannis, et comperto quod homines essent sine litteris et idiotae, admirabantur et cognoscebant eos quoniam cum Iesu fuerant;
5:4:14:ACTES:1:1986:NOVA_VULGATA hominem quoque videntes stantem cum eis, qui curatus fuerat, nihil poterant contradicere.
5:4:15:ACTES:1:1986:NOVA_VULGATA Iubentes autem eos foras extra concilium secedere, conferebant ad invicem
5:4:16:ACTES:1:1986:NOVA_VULGATA dicentes: “ Quid faciemus hominibus istis? Quoniam quidem notum signum factum est per eos omnibus habitantibus in Ierusalem manifestum, et non possumus negare;
5:4:17:ACTES:1:1986:NOVA_VULGATA sed ne amplius divulgetur in populum, comminemur eis, ne ultra loquantur in nomine hoc ulli hominum ”.
5:4:18:ACTES:1:1986:NOVA_VULGATA Et vocantes eos denuntiaverunt, ne omnino loquerentur neque docerent in nomine Iesu.
5:4:19:ACTES:1:1986:NOVA_VULGATA Petrus vero et Ioannes respondentes dixerunt ad eos: “ Si iustum est in conspectu Dei vos potius audire quam Deum, iudicate;
5:4:20:ACTES:1:1986:NOVA_VULGATA non enim possumus nos, quae vidimus et audivimus, non loqui ”.
5:4:21:ACTES:1:1986:NOVA_VULGATA At illi ultra comminantes dimiserunt eos, nequaquam invenientes, quomodo punirent eos, propter populum, quia omnes glorificabant Deum in eo, quod acciderat;
5:4:22:ACTES:1:1986:NOVA_VULGATA annorum enim erat amplius quadraginta homo, in quo factum erat signum istud sanitatis.
5:4:23:ACTES:1:1986:NOVA_VULGATA Dimissi autem venerunt ad suos et annuntiaverunt quanta ad eos principes sacerdotum et seniores dixissent.
5:4:24:ACTES:1:1986:NOVA_VULGATA Qui cum audissent, unanimiter levaverunt vocem ad Deum et dixerunt: “ Domine, tu, qui fecisti caelum et terram et mare et omnia, quae in eis sunt,
5:4:25:ACTES:1:1986:NOVA_VULGATA qui Spiritu Sancto per os patris nostri David pueri tui dixisti: “Quare fremuerunt gentes, et populi meditati sunt inania?
5:4:26:ACTES:1:1986:NOVA_VULGATA Astiterunt reges terrae, et principes convenerunt in unum adversus Dominum et adversus Christum eius”.
5:4:27:ACTES:1:1986:NOVA_VULGATA Convenerunt enim vere in civitate ista adversus sanctum puerum tuum Iesum, quem unxisti, Herodes et Pontius Pilatus cum gentibus et populis Israel
5:4:28:ACTES:1:1986:NOVA_VULGATA facere, quaecumque manus tua et consilium praedestinavit fieri.
5:4:29:ACTES:1:1986:NOVA_VULGATA Et nunc, Domine, respice in minas eorum et da servis tuis cum omni fiducia loqui verbum tuum, 
5:4:30:ACTES:1:1986:NOVA_VULGATA in eo quod manum tuam extendas ad sanitatem et signa et prodigia facienda per nomen sancti pueri tui Iesu ”.
5:4:31:ACTES:1:1986:NOVA_VULGATA Et cum orassent, motus est locus, in quo erant congregati, et repleti sunt omnes Sancto Spiritu et loquebantur verbum Dei cum fiducia.
5:4:32:ACTES:1:1986:NOVA_VULGATA Multitudinis autem credentium erat cor et anima una, nec quisquam eorum, quae possidebant, aliquid suum esse dicebat, sed erant illis omnia communia.
5:4:33:ACTES:1:1986:NOVA_VULGATA Et virtute magna reddebant apostoli testimonium resurrectionis Domini Iesu, et gratia magna erat super omnibus illis.
5:4:34:ACTES:1:1986:NOVA_VULGATA Neque enim quisquam egens erat inter illos; quotquot enim possessores agrorum aut domorum erant, vendentes afferebant pretia eorum, quae vendebant,
5:4:35:ACTES:1:1986:NOVA_VULGATA et ponebant ante pedes apostolorum; dividebatur autem singulis, prout cuique opus erat.
5:4:36:ACTES:1:1986:NOVA_VULGATA Ioseph autem, qui cognominatus est Barnabas ab apostolis — quod est interpretatum filius Consolationis — Levites, Cyprius genere,
5:4:37:ACTES:1:1986:NOVA_VULGATA cum haberet agrum, vendidit et attulit pecuniam et posuit ante pedes apostolorum.
5:5:1:ACTES:1:1986:NOVA_VULGATA Vir autem quidam nomine Ananias cum Sapphira uxore sua vendidit agrum
5:5:2:ACTES:1:1986:NOVA_VULGATA et subtraxit de pretio, conscia quoque uxore, et afferens partem quandam ad pedes apostolorum posuit.
5:5:3:ACTES:1:1986:NOVA_VULGATA Dixit autem Petrus: “ Anania, cur implevit Satanas cor tuum mentiri te Spiritui Sancto et subtrahere de pretio agri?
5:5:4:ACTES:1:1986:NOVA_VULGATA Nonne manens tibi manebat et venumdatum in tua erat potestate? Quare posuisti in corde tuo hanc rem? Non es mentitus hominibus sed Deo! ”.
5:5:5:ACTES:1:1986:NOVA_VULGATA Audiens autem Ananias haec verba cecidit et exspiravit; et factus est timor magnus in omnes audientes.
5:5:6:ACTES:1:1986:NOVA_VULGATA Surgentes autem iuvenes involverunt eum et efferentes sepelierunt.
5:5:7:ACTES:1:1986:NOVA_VULGATA Factum est autem quasi horarum trium spatium, et uxor ipsius nesciens, quod factum fuerat, introivit.
5:5:8:ACTES:1:1986:NOVA_VULGATA Respondit autem ei Petrus: “ Dic mihi, si tanti agrum vendidistis? ”. At illa dixit: “ Etiam, tanti ”.
5:5:9:ACTES:1:1986:NOVA_VULGATA Petrus autem ad eam: “ Quid est quod convenit vobis tentare Spiritum Domini? Ecce pedes eorum, qui sepelierunt virum tuum, ad ostium, et efferent te ”.
5:5:10:ACTES:1:1986:NOVA_VULGATA Confestim cecidit ante pedes eius et exspiravit; intrantes autem iuvenes invenerunt illam mortuam et efferentes sepelierunt ad virum suum.
5:5:11:ACTES:1:1986:NOVA_VULGATA Et factus est timor magnus super universam ecclesiam et in omnes, qui audierunt haec.
5:5:12:ACTES:1:1986:NOVA_VULGATA Per manus autem apostolorum fiebant signa et prodigia multa in plebe; et erant unanimiter omnes in porticu Salomonis.
5:5:13:ACTES:1:1986:NOVA_VULGATA Ceterorum autem nemo audebat coniungere se illis, sed magnificabat eos populus;
5:5:14:ACTES:1:1986:NOVA_VULGATA magis autem addebantur credentes Domino multitudines virorum ac mulierum,
5:5:15:ACTES:1:1986:NOVA_VULGATA ita ut et in plateas efferrent infirmos et ponerent in lectulis et grabatis, ut, veniente Petro, saltem umbra illius obumbraret quemquam eorum.
5:5:16:ACTES:1:1986:NOVA_VULGATA Concurrebat autem et multitudo vicinarum civitatum Ierusalem, afferentes aegros et vexatos ab spiritibus immundis, qui curabantur omnes.
5:5:17:ACTES:1:1986:NOVA_VULGATA Exsurgens autem princeps sacerdotum et omnes, qui cum illo erant, quae est haeresis sadducaeorum, repleti sunt zelo
5:5:18:ACTES:1:1986:NOVA_VULGATA et iniecerunt manus in apostolos et posuerunt illos in custodia publica.
5:5:19:ACTES:1:1986:NOVA_VULGATA Angelus autem Domini per noctem aperuit ianuas carceris et educens eos dixit:
5:5:20:ACTES:1:1986:NOVA_VULGATA “ Ite et stantes loquimini in templo plebi omnia verba vitae huius ”.
5:5:21:ACTES:1:1986:NOVA_VULGATA Qui cum audissent, intraverunt diluculo in templum et docebant. Adveniens autem princeps sacerdotum et, qui cum eo erant, convocaverunt concilium et omnes seniores filiorum Israel et miserunt in carcerem, ut adducerentur illi.
5:5:22:ACTES:1:1986:NOVA_VULGATA Cum venissent autem ministri, non invenerunt illos in carcere; reversi autem nuntiaverunt
5:5:23:ACTES:1:1986:NOVA_VULGATA dicentes: “ Carcerem invenimus clausum cum omni diligentia et custodes stantes ad ianuas; aperientes autem intus neminem invenimus! ”.
5:5:24:ACTES:1:1986:NOVA_VULGATA Ut audierunt autem hos sermones, magistratus templi et principes sacerdotum ambigebant de illis quidnam fieret illud.
5:5:25:ACTES:1:1986:NOVA_VULGATA Adveniens autem quidam nuntiavit eis: “ Ecce viri, quos posuistis in carcere, sunt in templo stantes et docentes populum ”.
5:5:26:ACTES:1:1986:NOVA_VULGATA Tunc abiens magistratus cum ministris adducebat illos, non per vim; timebant enim populum, ne lapidarentur.
5:5:27:ACTES:1:1986:NOVA_VULGATA Et cum adduxissent illos, statuerunt in concilio. Et interrogavit eos princeps sacerdotum
5:5:28:ACTES:1:1986:NOVA_VULGATA dicens: “ Nonne praecipiendo praecepimus vobis, ne doceretis in nomine isto? Et ecce replevistis Ierusalem doctrina vestra et vultis inducere super nos sanguinem hominis istius ”.
5:5:29:ACTES:1:1986:NOVA_VULGATA Respondens autem Petrus et apostoli dixerunt: “ Oboedire oportet Deo magis quam hominibus.
5:5:30:ACTES:1:1986:NOVA_VULGATA Deus patrum nostrorum suscitavit Iesum, quem vos interemistis suspendentes in ligno;
5:5:31:ACTES:1:1986:NOVA_VULGATA hunc Deus Ducem et Salvatorem exaltavit dextera sua ad dandam paenitentiam Israel et remissionem peccatorum.
5:5:32:ACTES:1:1986:NOVA_VULGATA Et nos sumus testes horum verborum, et Spiritus Sanctus, quem dedit Deus oboedientibus sibi ”.
5:5:33:ACTES:1:1986:NOVA_VULGATA Haec cum audissent, dissecabantur et volebant interficere illos.
5:5:34:ACTES:1:1986:NOVA_VULGATA Surgens autem quidam in concilio pharisaeus nomine Gamaliel, legis doctor honorabilis universae plebi, iussit foras ad breve homines fieri
5:5:35:ACTES:1:1986:NOVA_VULGATA dixitque ad illos: “ Viri Israelitae, attendite vobis super hominibus istis quid acturi sitis.
5:5:36:ACTES:1:1986:NOVA_VULGATA Ante hos enim dies exstitit Theudas dicens esse se aliquem, cui consensit virorum numerus circiter quadringentorum; qui occisus est, et omnes, quicumque credebant ei, dissipati sunt et redacti sunt ad nihilum.
5:5:37:ACTES:1:1986:NOVA_VULGATA Post hunc exstitit Iudas Galilaeus in diebus census et avertit populum post se; et ipse periit, et omnes, quotquot consentiebant ei, dispersi sunt.
5:5:38:ACTES:1:1986:NOVA_VULGATA Et nunc dico vobis: Discedite ab hominibus istis et sinite illos. Quoniam si est ex hominibus consilium hoc aut opus hoc, dissolvetur;
5:5:39:ACTES:1:1986:NOVA_VULGATA si vero ex Deo est, non poteritis dissolvere eos, ne forte et adversus Deum pugnantes inveniamini! ”. Consenserunt autem illi
5:5:40:ACTES:1:1986:NOVA_VULGATA et convocantes apostolos, caesis denuntiaverunt, ne loquerentur in nomine Iesu, et dimiserunt eos.
5:5:41:ACTES:1:1986:NOVA_VULGATA Et illi quidem ibant gaudentes a conspectu concilii, quoniam digni habiti sunt pro nomine contumeliam pati;
5:5:42:ACTES:1:1986:NOVA_VULGATA et omni die in templo et circa domos non cessabant docentes et evangelizantes Christum, Iesum.
5:6:1:ACTES:1:1986:NOVA_VULGATA In diebus autem illis, crescente numero discipulorum, factus est murmur Graecorum adversus Hebraeos, eo quod neglegerentur in ministerio cotidiano viduae eorum.
5:6:2:ACTES:1:1986:NOVA_VULGATA Convocantes autem Duodecim multitudinem discipulorum, dixerunt: “ Non est aequum nos derelinquentes verbum Dei ministrare mensis;
5:6:3:ACTES:1:1986:NOVA_VULGATA considerate vero, fratres, viros ex vobis boni testimonii septem plenos Spiritu et sapientia, quos constituemus super hoc opus;
5:6:4:ACTES:1:1986:NOVA_VULGATA nos vero orationi et ministerio verbi instantes erimus ”.
5:6:5:ACTES:1:1986:NOVA_VULGATA Et placuit sermo coram omni multitudine; et elegerunt Stephanum, virum plenum fide et Spiritu Sancto, et Philippum et Prochorum et Nicanorem et Timonem et Parmenam et Nicolaum proselytum Antiochenum,
5:6:6:ACTES:1:1986:NOVA_VULGATA quos statuerunt ante conspectum apostolorum, et orantes imposuerunt eis manus.
5:6:7:ACTES:1:1986:NOVA_VULGATA Et verbum Dei crescebat, et multiplicabatur numerus discipulorum in Ierusalem valde; multa etiam turba sacerdotum oboediebat fidei.
5:6:8:ACTES:1:1986:NOVA_VULGATA Stephanus autem plenus gratia et virtute faciebat prodigia et signa magna in populo.
5:6:9:ACTES:1:1986:NOVA_VULGATA Surrexerunt autem quidam de synagoga, quae appellatur Libertinorum et Cyrenensium et Alexandrinorum et eorum, qui erant a Cilicia et Asia, disputantes cum Stephano;
5:6:10:ACTES:1:1986:NOVA_VULGATA et non poterant resistere sapientiae et Spiritui, quo loquebatur.
5:6:11:ACTES:1:1986:NOVA_VULGATA Tunc submiserunt viros, qui dicerent: “ Audivimus eum dicentem verba blasphema in Moysen et Deum ”;
5:6:12:ACTES:1:1986:NOVA_VULGATA et commoverunt plebem et seniores et scribas, et concurrentes rapuerunt eum et adduxerunt in concilium
5:6:13:ACTES:1:1986:NOVA_VULGATA et statuerunt testes falsos dicentes: “ Homo iste non cessat loqui verba adversus locum sanctum et Legem;
5:6:14:ACTES:1:1986:NOVA_VULGATA audivimus enim eum dicentem quoniam Iesus Nazarenus hic destruet locum istum et mutabit consuetudines, quas tradidit nobis Moyses ”.
5:6:15:ACTES:1:1986:NOVA_VULGATA Et intuentes eum omnes, qui sedebant in concilio, viderunt faciem eius tamquam faciem angeli.
5:7:1:ACTES:1:1986:NOVA_VULGATA Dixit autem princeps sacerdo tum: “ Si haec ita se habent? ”.
5:7:2:ACTES:1:1986:NOVA_VULGATA Qui ait: “ Viri fratres et patres, audite. Deus gloriae apparuit patri nostro Abraham, cum esset in Mesopotamia, priusquam moraretur in Charran,
5:7:3:ACTES:1:1986:NOVA_VULGATA et dixit ad illum: “Exi de terra tua et de cognatione tua et veni in terram, quam tibi monstravero”.
5:7:4:ACTES:1:1986:NOVA_VULGATA Tunc egressus de terra Chaldaeorum habitavit in Charran. Et inde, postquam mortuus est pater eius, transtulit illum in terram istam, in qua nunc vos habitatis;
5:7:5:ACTES:1:1986:NOVA_VULGATA et non dedit illi hereditatem in ea nec passum pedis et repromisit dare illi eam in possessionem et semini eius post ipsum, cum non haberet filium.
5:7:6:ACTES:1:1986:NOVA_VULGATA Locutus est autem sic Deus: “Erit semen eius accola in terra aliena, et servituti eos subicient et male tractabunt annis quadringentis;
5:7:7:ACTES:1:1986:NOVA_VULGATA et gentem, cui servierint, iudicabo ego, dixit Deus; et post haec exibunt et deservient mihi in loco isto”.
5:7:8:ACTES:1:1986:NOVA_VULGATA Et dedit illi testamentum circumcisionis; et sic genuit Isaac et circumcidit eum die octava, et Isaac Iacob, et Iacob duodecim patriarchas.
5:7:9:ACTES:1:1986:NOVA_VULGATA Et patriarchae aemulantes Ioseph vendiderunt in Aegyptum; et erat Deus cum eo
5:7:10:ACTES:1:1986:NOVA_VULGATA et eripuit eum ex omnibus tribulationibus eius et dedit ei gratiam et sapientiam in conspectu pharaonis regis Aegypti; et constituit eum praepositum super Aegyptum et super omnem domum suam.
5:7:11:ACTES:1:1986:NOVA_VULGATA Venit autem fames in universam Aegyptum et Chanaan et tribulatio magna, et non inveniebant cibos patres nostri.
5:7:12:ACTES:1:1986:NOVA_VULGATA Cum audisset autem Iacob esse frumentum in Aegypto, misit patres nostros primum;
5:7:13:ACTES:1:1986:NOVA_VULGATA et in secundo cognitus est Ioseph a fratribus suis, et manifestatum est pharaoni genus Ioseph.
5:7:14:ACTES:1:1986:NOVA_VULGATA Mittens autem Ioseph accersivit Iacob patrem suum et omnem cognationem in animabus septuaginta quinque;
5:7:15:ACTES:1:1986:NOVA_VULGATA et descendit Iacob in Aegyptum. Et defunctus est ipse et patres nostri;
5:7:16:ACTES:1:1986:NOVA_VULGATA et translati sunt in Sichem et positi sunt in sepulcro, quod emit Abraham pretio argenti a filiis Hemmor in Sichem.
5:7:17:ACTES:1:1986:NOVA_VULGATA Cum appropinquaret autem tempus repromissionis, quam confessus erat Deus Abrahae, crevit populus et multiplicatus est in Aegypto,
5:7:18:ACTES:1:1986:NOVA_VULGATA quoadusque surrexit rex alius super Aegypto, qui non sciebat Ioseph.
5:7:19:ACTES:1:1986:NOVA_VULGATA Hic circumveniens genus nostrum, afflixit patres, ut exponerent infantes suos, ne vivi servarentur.
5:7:20:ACTES:1:1986:NOVA_VULGATA Eodem tempore natus est Moyses et erat formosus coram Deo; qui nutritus est tribus mensibus in domo patris.
5:7:21:ACTES:1:1986:NOVA_VULGATA Exposito autem illo, sustulit eum filia pharaonis et enutrivit eum sibi in filium;
5:7:22:ACTES:1:1986:NOVA_VULGATA et eruditus est Moyses in omni sapientia Aegyptiorum; et erat potens in verbis et in operibus suis.
5:7:23:ACTES:1:1986:NOVA_VULGATA Cum autem impleretur ei quadraginta annorum tempus, ascendit in cor eius, ut visitaret fratres suos filios Israel.
5:7:24:ACTES:1:1986:NOVA_VULGATA Et cum vidisset quendam iniuriam patientem, vindicavit et fecit ultionem ei, qui opprimebatur, percusso Aegyptio.
5:7:25:ACTES:1:1986:NOVA_VULGATA Existimabat autem intellegere fratres, quoniam Deus per manum ipsius daret salutem illis; at illi non intellexerunt.
5:7:26:ACTES:1:1986:NOVA_VULGATA Atque sequenti die apparuit illis litigantibus et reconciliabat eos in pacem dicens: “Viri, fratres estis; ut quid nocetis alterutrum?”.
5:7:27:ACTES:1:1986:NOVA_VULGATA Qui autem iniuriam faciebat proximo, reppulit eum dicens: “Quis te constituit principem et iudicem super nos?
5:7:28:ACTES:1:1986:NOVA_VULGATA Numquid interficere me tu vis, quemadmodum interfecisti heri Aegyptium?”.
5:7:29:ACTES:1:1986:NOVA_VULGATA Fugit autem Moyses propter verbum istud; et factus est advena in terra Madian, ubi generavit filios duos.
5:7:30:ACTES:1:1986:NOVA_VULGATA Et expletis annis quadraginta, apparuit illi in deserto montis Sinai angelus in ignis flamma rubi.
5:7:31:ACTES:1:1986:NOVA_VULGATA Moyses autem videns admirabatur visum; accedente autem illo, ut consideraret, facta est vox Domini:
5:7:32:ACTES:1:1986:NOVA_VULGATA “Ego Deus patrum tuorum, Deus Abraham et Isaac et Iacob”. Tremefactus autem Moyses non audebat considerare.
5:7:33:ACTES:1:1986:NOVA_VULGATA Dixit autem illi Dominus: “Solve calceamentum pedum tuorum; locus enim, in quo stas, terra sancta est.
5:7:34:ACTES:1:1986:NOVA_VULGATA Videns vidi afflictionem populi mei, qui est in Aegypto, et gemitum eorum audivi et descendi liberare eos; et nunc veni, mittam te in Aegyptum”.
5:7:35:ACTES:1:1986:NOVA_VULGATA Hunc Moysen, quem negaverunt dicentes: “Quis te constituit principem et iudicem?”, hunc Deus et principem et redemptorem misit cum manu angeli, qui apparuit illi in rubo.
5:7:36:ACTES:1:1986:NOVA_VULGATA Hic eduxit illos faciens prodigia et signa in terra Aegypti et in Rubro mari et in deserto annis quadraginta.
5:7:37:ACTES:1:1986:NOVA_VULGATA Hic est Moyses, qui dixit filiis Israel: “Prophetam vobis suscitabit Deus de fratribus vestris tamquam me”.
5:7:38:ACTES:1:1986:NOVA_VULGATA Hic est qui fuit in ecclesia in solitudine cum angelo, qui loquebatur ei in monte Sinai, et cum patribus nostris; qui accepit verba viva dare nobis;
5:7:39:ACTES:1:1986:NOVA_VULGATA cui noluerunt oboedire patres nostri, sed reppulerunt et aversi sunt in cordibus suis in Aegyptum
5:7:40:ACTES:1:1986:NOVA_VULGATA dicentes ad Aaron: “Fac nobis deos, qui praecedant nos; Moyses enim hic, qui eduxit nos de terra Aegypti, nescimus quid factum sit ei”.
5:7:41:ACTES:1:1986:NOVA_VULGATA Et vitulum fecerunt in illis diebus et obtulerunt hostiam simulacro et laetabantur in operibus manuum suarum.
5:7:42:ACTES:1:1986:NOVA_VULGATA Convertit autem Deus et tradidit eos servire militiae caeli, sicut scriptum est in libro Prophetarum: “Numquid victimas et hostias obtulistis mihi annis quadraginta in deserto, domus Israel?
5:7:43:ACTES:1:1986:NOVA_VULGATA Et suscepistis tabernaculum Moloch et sidus dei vestri Rhaephan, figuras, quas fecistis ad adorandum eas. Et transferam vos trans Babylonem”.
5:7:44:ACTES:1:1986:NOVA_VULGATA Tabernaculum testimonii erat patribus nostris in deserto, sicut disposuit, qui loquebatur ad Moysen, ut faceret illud secundum formam, quam viderat;
5:7:45:ACTES:1:1986:NOVA_VULGATA quod et induxerunt suscipientes patres nostri cum Iesu in possessionem gentium, quas expulit Deus a facie patrum nostrorum, usque in diebus David,
5:7:46:ACTES:1:1986:NOVA_VULGATA qui invenit gratiam ante Deum et petiit, ut inveniret tabernaculum domui Iacob.
5:7:47:ACTES:1:1986:NOVA_VULGATA Salomon autem aedificavit illi domum.
5:7:48:ACTES:1:1986:NOVA_VULGATA Sed non Altissimus in manufactis habitat, sicut propheta dicit:
5:7:49:ACTES:1:1986:NOVA_VULGATA “Caelum mihi thronus est, terra autem scabellum pedum meorum. Quam domum aedificabitis mihi, dicit Dominus, aut quis locus requietionis meae?
5:7:50:ACTES:1:1986:NOVA_VULGATA Nonne manus mea fecit haec omnia?”.
5:7:51:ACTES:1:1986:NOVA_VULGATA Duri cervice et incircumcisi cordibus et auribus, vos semper Spiritui Sancto resistitis; sicut patres vestri, et vos.
5:7:52:ACTES:1:1986:NOVA_VULGATA Quem prophetarum non sunt persecuti patres vestri? Et occiderunt eos, qui praenuntiabant de adventu Iusti, cuius vos nunc proditores et homicidae fuistis,
5:7:53:ACTES:1:1986:NOVA_VULGATA qui accepistis legem in dispositionibus angelorum et non custodistis ”.
5:7:54:ACTES:1:1986:NOVA_VULGATA Audientes autem haec, dissecabantur cordibus suis et stridebant dentibus in eum.
5:7:55:ACTES:1:1986:NOVA_VULGATA Cum autem esset plenus Spiritu Sancto, intendens in caelum vidit gloriam Dei et Iesum stantem a dextris Dei
5:7:56:ACTES:1:1986:NOVA_VULGATA et ait: “ Ecce video caelos apertos et Filium hominis a dextris stantem Dei ”.
5:7:57:ACTES:1:1986:NOVA_VULGATA Exclamantes autem voce magna continuerunt aures suas et impetum fecerunt unanimiter in eum
5:7:58:ACTES:1:1986:NOVA_VULGATA et eicientes extra civitatem lapidabant. Et testes deposuerunt vestimenta sua secus pedes adulescentis, qui vocabatur Saulus.
5:7:59:ACTES:1:1986:NOVA_VULGATA Et lapidabant Stephanum invocantem et dicentem: “ Domine Iesu, suscipe spiritum meum ”.
5:7:60:ACTES:1:1986:NOVA_VULGATA Positis autem genibus clamavit voce magna: “ Domine, ne statuas illis hoc peccatum ”; et cum hoc dixisset, obdormivit.
5:8:1:ACTES:1:1986:NOVA_VULGATA Saulus autem erat consentiens neci eius. Facta est autem in illa die persecutio magna in ecclesiam, quae erat Hierosolymis; et omnes dispersi sunt per regiones Iudaeae et Samariae praeter apostolos.
5:8:2:ACTES:1:1986:NOVA_VULGATA Sepelierunt autem Stephanum viri timorati et fecerunt planctum magnum super illum.
5:8:3:ACTES:1:1986:NOVA_VULGATA Saulus vero devastabat ecclesiam, per domos intrans et trahens viros ac mulieres tradebat in custodiam.
5:8:4:ACTES:1:1986:NOVA_VULGATA Igitur qui dispersi erant, pertransierunt evangelizantes verbum.
5:8:5:ACTES:1:1986:NOVA_VULGATA Philippus autem descendens in civitatem Samariae praedicabat illis Christum.
5:8:6:ACTES:1:1986:NOVA_VULGATA Intendebant autem turbae his, quae a Philippo dicebantur, unanimiter, audientes et videntes signa, quae faciebat:
5:8:7:ACTES:1:1986:NOVA_VULGATA ex multis enim eorum, qui habebant spiritus immundos, clamantes voce magna exibant; multi autem paralytici et claudi curati sunt.
5:8:8:ACTES:1:1986:NOVA_VULGATA Factum est autem magnum gaudium in illa civitate.
5:8:9:ACTES:1:1986:NOVA_VULGATA Vir autem quidam nomine Simon iampridem erat in civitate magias faciens et dementans gentem Samariae, dicens esse se aliquem magnum;
5:8:10:ACTES:1:1986:NOVA_VULGATA cui attendebant omnes a minimo usque ad maximum dicentes: “ Hic est virtus Dei, quae vocatur Magna ”.
5:8:11:ACTES:1:1986:NOVA_VULGATA Attendebant autem eum, propter quod multo tempore magiis dementasset eos.
5:8:12:ACTES:1:1986:NOVA_VULGATA Cum vero credidissent Philippo evangelizanti de regno Dei et nomine Iesu Christi, baptizabantur viri ac mulieres.
5:8:13:ACTES:1:1986:NOVA_VULGATA Tunc Simon et ipse credidit et, cum baptizatus esset, adhaerebat Philippo; videns etiam signa et virtutes magnas fieri stupens admirabatur.
5:8:14:ACTES:1:1986:NOVA_VULGATA Cum autem audissent apostoli, qui erant Hierosolymis, quia recepit Samaria verbum Dei, miserunt ad illos Petrum et Ioannem;
5:8:15:ACTES:1:1986:NOVA_VULGATA qui cum descendissent, oraverunt pro ipsis, ut acciperent Spiritum Sanctum:
5:8:16:ACTES:1:1986:NOVA_VULGATA nondum enim super quemquam illorum venerat, sed baptizati tantum erant in nomine Domini Iesu.
5:8:17:ACTES:1:1986:NOVA_VULGATA Tunc imposuerunt manus super illos, et accipiebant Spiritum Sanctum.
5:8:18:ACTES:1:1986:NOVA_VULGATA Cum vidisset autem Simon quia per impositionem manuum apostolorum daretur Spiritus, obtulit eis pecuniam
5:8:19:ACTES:1:1986:NOVA_VULGATA dicens: “ Date et mihi hanc potestatem, ut cuicumque imposuero manus, accipiat Spiritum Sanctum ”.
5:8:20:ACTES:1:1986:NOVA_VULGATA Petrus autem dixit ad eum: “ Argentum tuum tecum sit in perditionem, quoniam donum Dei existimasti pecunia possideri!
5:8:21:ACTES:1:1986:NOVA_VULGATA Non est tibi pars neque sors in verbo isto; cor enim tuum non est rectum coram Deo.
5:8:22:ACTES:1:1986:NOVA_VULGATA Paenitentiam itaque age ab hac nequitia tua et roga Dominum, si forte remittatur tibi haec cogitatio cordis tui;
5:8:23:ACTES:1:1986:NOVA_VULGATA in felle enim amaritudinis et obligatione iniquitatis video te esse ”.
5:8:24:ACTES:1:1986:NOVA_VULGATA Respondens autem Simon dixit: “ Precamini vos pro me ad Dominum, ut nihil veniat super me horum, quae dixistis ”.
5:8:25:ACTES:1:1986:NOVA_VULGATA Et illi quidem testificati et locuti verbum Domini, redibant Hierosolymam et multis vicis Samaritanorum evangelizabant.
5:8:26:ACTES:1:1986:NOVA_VULGATA Angelus autem Domini locutus est ad Philippum dicens: “ Surge et vade contra meridianum ad viam, quae descendit ab Ierusalem in Gazam; haec est deserta ”.
5:8:27:ACTES:1:1986:NOVA_VULGATA Et surgens abiit; et ecce vir Aethiops eunuchus potens Candacis reginae Aethiopum, qui erat super omnem gazam eius, qui venerat adorare in Ierusalem
5:8:28:ACTES:1:1986:NOVA_VULGATA et revertebatur sedens super currum suum et legebat prophetam Isaiam.
5:8:29:ACTES:1:1986:NOVA_VULGATA Dixit autem Spiritus Philippo: “ Accede et adiunge te ad currum istum ”.
5:8:30:ACTES:1:1986:NOVA_VULGATA Accurrens autem Philippus audivit illum legentem Isaiam prophetam et dixit: “ Putasne intellegis, quae legis? ”.
5:8:31:ACTES:1:1986:NOVA_VULGATA Qui ait: “ Et quomodo possum, si non aliquis ostenderit mihi? ”. Rogavitque Philippum, ut ascenderet et sederet secum.
5:8:32:ACTES:1:1986:NOVA_VULGATA Locus autem Scripturae, quem legebat, erat hic: “ Tamquam ovis ad occisionem ductus est et sicut agnus coram tondente se sine voce, sic non aperit os suum.
5:8:33:ACTES:1:1986:NOVA_VULGATA In humilitate eius iudicium eius sublatum est. Generationem illius quis enarrabit? Quoniam tollitur de terra vita eius ”.
5:8:34:ACTES:1:1986:NOVA_VULGATA Respondens autem eunuchus Philippo dixit: “ Obsecro te, de quo propheta dicit hoc? De se an de alio aliquo? ”.
5:8:35:ACTES:1:1986:NOVA_VULGATA Aperiens autem Philippus os suum et incipiens a Scriptura ista, evangelizavit illi Iesum.
5:8:36:ACTES:1:1986:NOVA_VULGATA Et dum irent per viam, venerunt ad quandam aquam; et ait eunuchus: “ Ecce aqua; quid prohibet me baptizari? ”.
5:8:37:ACTES:1:1986:NOVA_VULGATA 
5:8:38:ACTES:1:1986:NOVA_VULGATA Et iussit stare currum; et descenderunt uterque in aquam Philippus et eunuchus, et baptizavit eum.
5:8:39:ACTES:1:1986:NOVA_VULGATA Cum autem ascendissent de aqua, Spiritus Domini rapuit Philippum, et amplius non vidit eum eunuchus; ibat autem per viam suam gaudens.
5:8:40:ACTES:1:1986:NOVA_VULGATA Philippus autem inventus est in Azoto et pertransiens evangelizabat civitatibus cunctis, donec veniret Caesaream.
5:9:1:ACTES:1:1986:NOVA_VULGATA Saulus autem, adhuc spirans minarum et caedis in discipulos Domini, accessit ad principem sacerdotum
5:9:2:ACTES:1:1986:NOVA_VULGATA et petiit ab eo epistulas in Damascum ad synagogas, ut, si quos invenisset huius viae viros ac mulieres, vinctos perduceret in Ierusalem.
5:9:3:ACTES:1:1986:NOVA_VULGATA Et cum iter faceret, contigit ut appropinquaret Damasco; et subito circumfulsit eum lux de caelo,
5:9:4:ACTES:1:1986:NOVA_VULGATA et cadens in terram audivit vocem dicentem sibi: “ Saul, Saul, quid me persequeris? ”.
5:9:5:ACTES:1:1986:NOVA_VULGATA Qui dixit: “ Quis es, Domine? ”. Et ille: “ Ego sum Iesus, quem tu persequeris!
5:9:6:ACTES:1:1986:NOVA_VULGATA Sed surge et ingredere civitatem, et dicetur tibi quid te oporteat facere ”.
5:9:7:ACTES:1:1986:NOVA_VULGATA Viri autem illi, qui comitabantur cum eo, stabant stupefacti, audientes quidem vocem, neminem autem videntes.
5:9:8:ACTES:1:1986:NOVA_VULGATA Surrexit autem Saulus de terra; apertisque oculis, nihil videbat; ad manus autem illum trahentes introduxerunt Damascum.
5:9:9:ACTES:1:1986:NOVA_VULGATA Et erat tribus diebus non videns et non manducavit neque bibit.
5:9:10:ACTES:1:1986:NOVA_VULGATA Erat autem quidam discipulus Damasci nomine Ananias; et dixit ad illum in visu Dominus: “ Anania ”. At ille ait: “ Ecce ego, Domine ”.
5:9:11:ACTES:1:1986:NOVA_VULGATA Et Dominus ad illum: “ Surgens vade in vicum, qui vocatur Rectus, et quaere in domo Iudae Saulum nomine Tarsensem; ecce enim orat
5:9:12:ACTES:1:1986:NOVA_VULGATA et vidit virum Ananiam nomine introeuntem et imponentem sibi manus, ut visum recipiat ”.
5:9:13:ACTES:1:1986:NOVA_VULGATA Respondit autem Ananias: “ Domine, audivi a multis de viro hoc, quanta mala sanctis tuis fecerit in Ierusalem;
5:9:14:ACTES:1:1986:NOVA_VULGATA et hic habet potestatem a principibus sacerdotum alligandi omnes, qui invocant nomen tuum ”.
5:9:15:ACTES:1:1986:NOVA_VULGATA Dixit autem ad eum Dominus: “ Vade, quoniam vas electionis est mihi iste, ut portet nomen meum coram gentibus et regibus et filiis Israel;
5:9:16:ACTES:1:1986:NOVA_VULGATA ego enim ostendam illi quanta oporteat eum pro nomine meo pati ”.
5:9:17:ACTES:1:1986:NOVA_VULGATA Et abiit Ananias; et introivit in domum et imponens ei manus dixit: “ Saul frater, Dominus misit me, Iesus qui apparuit tibi in via, qua veniebas, ut videas et implearis Spiritu Sancto ”.
5:9:18:ACTES:1:1986:NOVA_VULGATA Et confestim ceciderunt ab oculis eius tamquam squamae, et visum recepit. Et surgens baptizatus est
5:9:19:ACTES:1:1986:NOVA_VULGATA et, cum accepisset cibum, confortatus est. Fuit autem cum discipulis, qui erant Damasci, per dies aliquot;
5:9:20:ACTES:1:1986:NOVA_VULGATA et continuo in synagogis praedicabat Iesum, quoniam hic est Filius Dei.
5:9:21:ACTES:1:1986:NOVA_VULGATA Stupebant autem omnes, qui audiebant, et dicebant: “ Nonne hic est, qui expugnabat in Ierusalem eos, qui invocabant nomen istud, et huc ad hoc venerat, ut vinctos illos duceret ad principes sacerdotum? ”.
5:9:22:ACTES:1:1986:NOVA_VULGATA Saulus autem magis convalescebat et confundebat Iudaeos, qui habitabant Damasci, affirmans quoniam hic est Christus.
5:9:23:ACTES:1:1986:NOVA_VULGATA Cum implerentur autem dies multi, consilium fecerunt Iudaei, ut eum interficerent;
5:9:24:ACTES:1:1986:NOVA_VULGATA notae autem factae sunt Saulo insidiae eorum. Custodiebant autem et portas die ac nocte, ut eum interficerent;
5:9:25:ACTES:1:1986:NOVA_VULGATA accipientes autem discipuli eius nocte per murum dimiserunt eum submittentes in sporta.
5:9:26:ACTES:1:1986:NOVA_VULGATA Cum autem venisset in Ierusalem, tentabat iungere se discipulis; et omnes timebant eum, non credentes quia esset discipulus.
5:9:27:ACTES:1:1986:NOVA_VULGATA Barnabas autem apprehensum illum duxit ad apostolos et narravit illis quomodo in via vidisset Dominum, et quia locutus est ei, et quomodo in Damasco fiducialiter egerit in nomine Iesu.
5:9:28:ACTES:1:1986:NOVA_VULGATA Et erat cum illis intrans et exiens in Ierusalem, fiducialiter agens in nomine Domini.
5:9:29:ACTES:1:1986:NOVA_VULGATA Loquebatur quoque et disputabat cum Graecis; illi autem quaerebant occidere eum.
5:9:30:ACTES:1:1986:NOVA_VULGATA Quod cum cognovissent, fratres deduxerunt eum Caesaream et dimiserunt Tarsum.
5:9:31:ACTES:1:1986:NOVA_VULGATA Ecclesia quidem per totam Iudaeam et Galilaeam et Samariam habebat pacem; aedificabatur et ambulabat in timore Domini et consolatione Sancti Spiritus crescebat.
5:9:32:ACTES:1:1986:NOVA_VULGATA Factum est autem Petrum, dum pertransiret universos, devenire et ad sanctos, qui habitabant Lyddae.
5:9:33:ACTES:1:1986:NOVA_VULGATA Invenit autem ibi hominem quendam nomine Aeneam ab annis octo iacentem in grabato, qui erat paralyticus.
5:9:34:ACTES:1:1986:NOVA_VULGATA Et ait illi Petrus: “ Aenea, sanat te Iesus Christus; surge et sterne tibi ”. Et continuo surrexit.
5:9:35:ACTES:1:1986:NOVA_VULGATA Et viderunt illum omnes, qui inhabitabant Lyddam et Saron, qui conversi sunt ad Dominum.
5:9:36:ACTES:1:1986:NOVA_VULGATA In Ioppe autem erat quaedam discipula nomine Tabitha, quae interpretata dicitur Dorcas; haec erat plena operibus bonis et eleemosynis, quas faciebat.
5:9:37:ACTES:1:1986:NOVA_VULGATA Factum est autem in diebus illis ut infirmata moreretur; quam cum lavissent, posuerunt in cenaculo.
5:9:38:ACTES:1:1986:NOVA_VULGATA Cum autem prope esset Lydda ab Ioppe, discipuli audientes quia Petrus esset in ea, miserunt duos viros ad eum rogantes: “ Ne pigriteris venire usque ad nos! ”.
5:9:39:ACTES:1:1986:NOVA_VULGATA Exsurgens autem Petrus venit cum illis; et cum advenisset, duxerunt illum in cenaculum; et circumsteterunt illum omnes viduae flentes et ostendentes tunicas et vestes, quas faciebat Dorcas, cum esset cum illis.
5:9:40:ACTES:1:1986:NOVA_VULGATA Eiectis autem omnibus foras Petrus, et ponens genua oravit et conversus ad corpus dixit: “ Tabitha, surge! ”. At illa aperuit oculos suos et, viso Petro, resedit.
5:9:41:ACTES:1:1986:NOVA_VULGATA Dans autem illi manum erexit eam et, cum vocasset sanctos et viduas, exhibuit eam vivam.
5:9:42:ACTES:1:1986:NOVA_VULGATA Notum autem factum est per universam Ioppen, et crediderunt multi in Domino.
5:9:43:ACTES:1:1986:NOVA_VULGATA Factum est autem, ut dies multos moraretur in Ioppe apud quendam Simonem coriarium.
5:10:1:ACTES:1:1986:NOVA_VULGATA Vir autem quidam in Cae sarea nomine Cornelius, cen turio cohortis, quae dicitur Italica,
5:10:2:ACTES:1:1986:NOVA_VULGATA religiosus et timens Deum cum omni domo sua, faciens eleemosynas multas plebi et deprecans Deum semper,
5:10:3:ACTES:1:1986:NOVA_VULGATA vidit in visu manifeste quasi hora nona diei angelum Dei introeuntem ad se et dicentem sibi: “ Corneli ”.
5:10:4:ACTES:1:1986:NOVA_VULGATA At ille intuens eum et timore correptus dixit: “ Quid est, domine? ”. Dixit autem illi: “ Orationes tuae et eleemosynae tuae ascenderunt in memoriam in conspectu Dei.
5:10:5:ACTES:1:1986:NOVA_VULGATA Et nunc mitte viros in Ioppen et accersi Simonem quendam, qui cognominatur Petrus;
5:10:6:ACTES:1:1986:NOVA_VULGATA hic hospitatur apud Simonem quendam coriarium, cui est domus iuxta mare ”.
5:10:7:ACTES:1:1986:NOVA_VULGATA Ut autem discessit angelus, qui loquebatur illi, cum vocasset duos domesticos suos et militem religiosum ex his, qui illi parebant,
5:10:8:ACTES:1:1986:NOVA_VULGATA et narrasset illis omnia, misit illos in Ioppen.
5:10:9:ACTES:1:1986:NOVA_VULGATA Postera autem die, iter illis facientibus et appropinquantibus civitati, ascendit Petrus super tectum, ut oraret circa horam sextam.
5:10:10:ACTES:1:1986:NOVA_VULGATA Et cum esuriret, voluit gustare; parantibus autem eis, cecidit super eum mentis excessus,
5:10:11:ACTES:1:1986:NOVA_VULGATA et videt caelum apertum et descendens vas quoddam velut linteum magnum quattuor initiis submitti in terram,
5:10:12:ACTES:1:1986:NOVA_VULGATA in quo erant omnia quadrupedia et serpentia terrae et volatilia caeli.
5:10:13:ACTES:1:1986:NOVA_VULGATA Et facta est vox ad eum: “ Surge, Petre, occide et manduca! ”.
5:10:14:ACTES:1:1986:NOVA_VULGATA Ait autem Petrus: “ Nequaquam, Domine, quia numquam manducavi omne commune et immundum ”.
5:10:15:ACTES:1:1986:NOVA_VULGATA Et vox iterum secundo ad eum: “ Quae Deus purificavit, ne tu commune dixeris ”.
5:10:16:ACTES:1:1986:NOVA_VULGATA Hoc autem factum est per ter, et statim receptum est vas in caelum.
5:10:17:ACTES:1:1986:NOVA_VULGATA Et dum intra se haesitaret Petrus quidnam esset visio, quam vidisset, ecce viri, qui missi erant a Cornelio, inquirentes domum Simonis astiterunt ad ianuam
5:10:18:ACTES:1:1986:NOVA_VULGATA et, cum vocassent, interrogabant si Simon, qui cognominatur Petrus, illic haberet hospitium.
5:10:19:ACTES:1:1986:NOVA_VULGATA Petro autem cogitante de visione, dixit Spiritus ei: “ Ecce viri tres quaerunt te;
5:10:20:ACTES:1:1986:NOVA_VULGATA surge itaque et descende et vade cum eis nihil dubitans, quia ego misi illos ”.
5:10:21:ACTES:1:1986:NOVA_VULGATA Descendens autem Petrus ad viros dixit: “ Ecce ego sum, quem quaeritis; quae causa est, propter quam venistis? ”.
5:10:22:ACTES:1:1986:NOVA_VULGATA Qui dixerunt: “ Cornelius centurio, vir iustus et timens Deum et testimonium habens ab universa gente Iudaeorum, responsum accepit ab angelo sancto accersire te in domum suam et audire verba abs te ”.
5:10:23:ACTES:1:1986:NOVA_VULGATA Invitans igitur eos recepit hospitio. Sequenti autem die, surgens profectus est cum eis, et quidam ex fratribus ab Ioppe comitati sunt eum.
5:10:24:ACTES:1:1986:NOVA_VULGATA Altera autem die introivit Caesaream; Cornelius vero exspectabat illos, convocatis cognatis suis et necessariis amicis.
5:10:25:ACTES:1:1986:NOVA_VULGATA Et factum est, cum introisset Petrus, obvius ei Cornelius procidens ad pedes adoravit.
5:10:26:ACTES:1:1986:NOVA_VULGATA Petrus vero levavit eum dicens: “ Surge, et ego ipse homo sum ”.
5:10:27:ACTES:1:1986:NOVA_VULGATA Et loquens cum illo intravit et invenit multos, qui convenerant;
5:10:28:ACTES:1:1986:NOVA_VULGATA dixitque ad illos: “ Vos scitis quomodo illicitum sit viro Iudaeo coniungi aut accedere ad alienigenam. Et mihi ostendit Deus neminem communem aut immundum dicere hominem;
5:10:29:ACTES:1:1986:NOVA_VULGATA propter quod sine dubitatione veni accersitus. Interrogo ergo quam ob causam accersistis me ”.
5:10:30:ACTES:1:1986:NOVA_VULGATA Et Cornelius ait: “ A nudius quarta die usque in hanc horam orans eram hora nona in domo mea, et ecce vir stetit ante me in veste candida
5:10:31:ACTES:1:1986:NOVA_VULGATA et ait: “Corneli, exaudita est oratio tua, et eleemosynae tuae commemoratae sunt in conspectu Dei.
5:10:32:ACTES:1:1986:NOVA_VULGATA Mitte ergo in Ioppen et accersi Simonem, qui cognominatur Petrus; hic hospitatur in domo Simonis coriarii iuxta mare”.
5:10:33:ACTES:1:1986:NOVA_VULGATA Confestim igitur misi ad te, et tu bene fecisti veniendo. Nunc ergo omnes nos in conspectu Dei adsumus audire omnia, quaecumque tibi praecepta sunt a Domino ”.
5:10:34:ACTES:1:1986:NOVA_VULGATA Aperiens autem Petrus os dixit: “ In veritate comperio quoniam non est personarum acceptor Deus,
5:10:35:ACTES:1:1986:NOVA_VULGATA sed in omni gente, qui timet eum et operatur iustitiam, acceptus est illi.
5:10:36:ACTES:1:1986:NOVA_VULGATA Verbum misit filiis Israel evangelizans pacem per Iesum Christum; hic est omnium Dominus.
5:10:37:ACTES:1:1986:NOVA_VULGATA Vos scitis quod factum est verbum per universam Iudaeam incipiens a Galilaea post baptismum, quod praedicavit Ioannes:
5:10:38:ACTES:1:1986:NOVA_VULGATA Iesum a Nazareth, quomodo unxit eum Deus Spiritu Sancto et virtute, qui pertransivit benefaciendo et sanando omnes oppressos a Diabolo, quoniam Deus erat cum illo.
5:10:39:ACTES:1:1986:NOVA_VULGATA Et nos testes sumus omnium, quae fecit in regione Iudaeorum et Ierusalem; quem et occiderunt suspendentes in ligno.
5:10:40:ACTES:1:1986:NOVA_VULGATA Hunc Deus suscitavit tertia die et dedit eum manifestum fieri
5:10:41:ACTES:1:1986:NOVA_VULGATA non omni populo, sed testibus praeordinatis a Deo, nobis, qui manducavimus et bibimus cum illo postquam resurrexit a mortuis;
5:10:42:ACTES:1:1986:NOVA_VULGATA et praecepit nobis praedicare populo et testificari quia ipse est, qui constitutus est a Deo iudex vivorum et mortuorum.
5:10:43:ACTES:1:1986:NOVA_VULGATA Huic omnes Prophetae testimonium perhibent remissionem peccatorum accipere per nomen eius omnes, qui credunt in eum ”.
5:10:44:ACTES:1:1986:NOVA_VULGATA Adhuc loquente Petro verba haec, cecidit Spiritus Sanctus super omnes, qui audiebant verbum.
5:10:45:ACTES:1:1986:NOVA_VULGATA Et obstupuerunt, qui ex circumcisione fideles, qui venerant cum Petro, quia et in nationes gratia Spiritus Sancti effusa est;
5:10:46:ACTES:1:1986:NOVA_VULGATA audiebant enim illos loquentes linguis et magnificantes Deum. Tunc respondit Petrus:
5:10:47:ACTES:1:1986:NOVA_VULGATA “ Numquid aquam quis prohibere potest, ut non baptizentur hi, qui Spiritum Sanctum acceperunt sicut et nos? ”.
5:10:48:ACTES:1:1986:NOVA_VULGATA Et iussit eos in nomine Iesu Christi baptizari. Tunc rogaverunt eum, ut maneret aliquot diebus.
5:11:1:ACTES:1:1986:NOVA_VULGATA Audierunt autem apostoli et fratres, qui erant in Iudaea, quoniam et gentes receperunt verbum Dei.
5:11:2:ACTES:1:1986:NOVA_VULGATA Cum ascendisset autem Petrus in Ierusalem, disceptabant adversus illum, qui erant ex circumcisione,
5:11:3:ACTES:1:1986:NOVA_VULGATA dicentes: “ Introisti ad viros praeputium habentes et manducasti cum illis! ”.
5:11:4:ACTES:1:1986:NOVA_VULGATA Incipiens autem Petrus exponebat illis ex ordine dicens:
5:11:5:ACTES:1:1986:NOVA_VULGATA “ Ego eram in civitate Ioppe orans et vidi in excessu mentis visionem, descendens vas quoddam velut linteum magnum quattuor initiis submitti de caelo et venit usque ad me;
5:11:6:ACTES:1:1986:NOVA_VULGATA in quod intuens considerabam et vidi quadrupedia terrae et bestias et reptilia et volatilia caeli.
5:11:7:ACTES:1:1986:NOVA_VULGATA Audivi autem et vocem dicentem mihi: “Surgens, Petre, occide et manduca!”.
5:11:8:ACTES:1:1986:NOVA_VULGATA Dixi autem: Nequaquam, Domine, quia commune aut immundum numquam introivit in os meum.
5:11:9:ACTES:1:1986:NOVA_VULGATA Respondit autem vox secundo de caelo: “Quae Deus mundavit, tu ne commune dixeris”.
5:11:10:ACTES:1:1986:NOVA_VULGATA Hoc autem factum est per ter, et retracta sunt rursum omnia in caelum.
5:11:11:ACTES:1:1986:NOVA_VULGATA Et ecce confestim tres viri astiterunt in domo, in qua eramus, missi a Caesarea ad me.
5:11:12:ACTES:1:1986:NOVA_VULGATA Dixit autem Spiritus mihi, ut irem cum illis nihil haesitans. Venerunt autem mecum et sex fratres isti, et ingressi sumus in domum viri.
5:11:13:ACTES:1:1986:NOVA_VULGATA Narravit autem nobis quomodo vidisset angelum ad domum suam stantem et dicentem: “Mitte in Ioppen et accersi Simonem, qui cognominatur Petrus,
5:11:14:ACTES:1:1986:NOVA_VULGATA qui loquetur tibi verba, in quibus salvus eris tu et universa domus tua”.
5:11:15:ACTES:1:1986:NOVA_VULGATA Cum autem coepissem loqui, decidit Spiritus Sanctus super eos, sicut et super nos in initio.
5:11:16:ACTES:1:1986:NOVA_VULGATA Recordatus sum autem verbi Domini, sicut dicebat: “Ioannes quidem baptizavit aqua, vos autem baptizabimini in Spiritu Sancto”.
5:11:17:ACTES:1:1986:NOVA_VULGATA Si ergo aequale donum dedit illis Deus sicut et nobis, qui credidimus in Dominum Iesum Christum, ego quis eram qui possem prohibere Deum? ”.
5:11:18:ACTES:1:1986:NOVA_VULGATA His autem auditis, acquieverunt et glorificaverunt Deum dicentes: “ Ergo et gentibus Deus paenitentiam ad vitam dedit ”.
5:11:19:ACTES:1:1986:NOVA_VULGATA Et illi quidem, qui dispersi fuerant a tribulatione, quae facta fuerat sub Stephano, perambulaverunt usque Phoenicen et Cyprum et Antiochiam, nemini loquentes verbum; nisi solis Iudaeis.
5:11:20:ACTES:1:1986:NOVA_VULGATA Erant autem quidam ex eis viri Cyprii et Cyrenaei, qui, cum introissent Antiochiam, loquebantur et ad Graecos evangelizantes Dominum Iesum.
5:11:21:ACTES:1:1986:NOVA_VULGATA Et erat manus Domini cum eis; multusque numerus credentium conversus est ad Dominum.
5:11:22:ACTES:1:1986:NOVA_VULGATA Auditus est autem sermo in auribus ecclesiae, quae erat in Ierusalem, super istis, et miserunt Barnabam usque Antiochiam;
5:11:23:ACTES:1:1986:NOVA_VULGATA qui cum pervenisset et vidisset gratiam Dei, gavisus est et hortabatur omnes proposito cordis permanere in Domino,
5:11:24:ACTES:1:1986:NOVA_VULGATA quia erat vir bonus et plenus Spiritu Sancto et fide. Et apposita est turba multa Domino.
5:11:25:ACTES:1:1986:NOVA_VULGATA Profectus est autem Tarsum, ut quaereret Saulum;
5:11:26:ACTES:1:1986:NOVA_VULGATA quem cum invenisset, perduxit Antiochiam. Factum est autem eis, ut annum totum conversarentur in ecclesia et docerent turbam multam, et cognominarentur primum Antiochiae discipuli Christiani.
5:11:27:ACTES:1:1986:NOVA_VULGATA In his autem diebus supervenerunt ab Hierosolymis prophetae Antiochiam;
5:11:28:ACTES:1:1986:NOVA_VULGATA et surgens unus ex eis nomine Agabus significavit per Spiritum famem magnam futuram in universo orbe terrarum; quae facta est sub Claudio.
5:11:29:ACTES:1:1986:NOVA_VULGATA Discipuli autem, prout quis habebat, proposuerunt singuli eorum in ministerium mittere habitantibus in Iudaea fratribus;
5:11:30:ACTES:1:1986:NOVA_VULGATA quod et fecerunt, mittentes ad presbyteros per manum Barnabae et Sauli.
5:12:1:ACTES:1:1986:NOVA_VULGATA Illo autem tempore, misit Herodes rex manus, ut affli geret quosdam de ecclesia.
5:12:2:ACTES:1:1986:NOVA_VULGATA Occidit autem Iacobum fratrem Ioannis gladio.
5:12:3:ACTES:1:1986:NOVA_VULGATA Videns autem quia placeret Iudaeis, apposuit apprehendere et Petrum — erant autem dies Azymorum —
5:12:4:ACTES:1:1986:NOVA_VULGATA quem cum apprehendisset, misit in carcerem tradens quattuor quaternionibus militum custodire eum, volens post Pascha producere eum populo.
5:12:5:ACTES:1:1986:NOVA_VULGATA Et Petrus quidem servabatur in carcere; oratio autem fiebat sine intermissione ab ecclesia ad Deum pro eo.
5:12:6:ACTES:1:1986:NOVA_VULGATA Cum autem producturus eum esset Herodes, in ipsa nocte erat Petrus dormiens inter duos milites vinctus catenis duabus, et custodes ante ostium custodiebant carcerem.
5:12:7:ACTES:1:1986:NOVA_VULGATA Et ecce angelus Domini astitit, et lumen refulsit in habitaculo; percusso autem latere Petri, suscitavit eum dicens: “ Surge velociter! ”. Et ceciderunt catenae de manibus eius.
5:12:8:ACTES:1:1986:NOVA_VULGATA Dixit autem angelus ad eum: “ Praecingere et calcea te sandalia tua! ”. Et fecit sic. Et dicit illi: “ Circumda tibi vestimentum tuum et sequere me! ”.
5:12:9:ACTES:1:1986:NOVA_VULGATA Et exiens sequebatur et nesciebat quia verum est, quod fiebat per angelum; aestimabat autem se visum videre.
5:12:10:ACTES:1:1986:NOVA_VULGATA Transeuntes autem primam custodiam et secundam venerunt ad portam ferream, quae ducit ad civitatem, quae ultro aperta est eis, et exeuntes processerunt vicum unum, et continuo discessit angelus ab eo.
5:12:11:ACTES:1:1986:NOVA_VULGATA Et Petrus ad se reversus dixit: “ Nunc scio vere quia misit Dominus angelum suum et eripuit me de manu Herodis et de omni exspectatione plebis Iudaeorum ”.
5:12:12:ACTES:1:1986:NOVA_VULGATA Consideransque venit ad domum Mariae matris Ioannis, qui cognominatur Marcus, ubi erant multi congregati et orantes.
5:12:13:ACTES:1:1986:NOVA_VULGATA Pulsante autem eo ostium ianuae, processit puella ad audiendum, nomine Rhode;
5:12:14:ACTES:1:1986:NOVA_VULGATA et ut cognovit vocem Petri, prae gaudio non aperuit ianuam, sed intro currens nuntiavit stare Petrum ante ianuam.
5:12:15:ACTES:1:1986:NOVA_VULGATA At illi dixerunt ad eam: “ Insanis! ”. Illa autem affirmabat sic se habere. Illi autem dicebant: “ Angelus eius est ”.
5:12:16:ACTES:1:1986:NOVA_VULGATA Petrus autem perseverabat pulsans; cum autem aperuissent, viderunt eum et obstupuerunt.
5:12:17:ACTES:1:1986:NOVA_VULGATA Annuens autem eis manu, ut tacerent, enarravit quomodo Dominus eduxisset eum de carcere dixitque: “ Nuntiate Iacobo ct fratribus haec ”. Et egressus abiit in alium locum.
5:12:18:ACTES:1:1986:NOVA_VULGATA Facta autem die, erat non parva turbatio inter milites, quidnam de Petro factum esset.
5:12:19:ACTES:1:1986:NOVA_VULGATA Herodes autem, cum requisisset eum et non invenisset, interrogatis custodibus, iussit eos abduci; descendensque a Iudaea in Caesaream ibi commorabatur.
5:12:20:ACTES:1:1986:NOVA_VULGATA Erat autem iratus Tyriis et Sidoniis; at illi unanimes venerunt ad eum et, persuaso Blasto, qui erat super cubiculum regis, postulabant pacem, eo quod aleretur regio eorum ab annona regis.
5:12:21:ACTES:1:1986:NOVA_VULGATA Statuto autem die, Herodes, vestitus veste regia, sedens pro tribunalicontionabatur ad eos;
5:12:22:ACTES:1:1986:NOVA_VULGATA populus autem acclamabat: “ Dei vox et non hominis! ”.
5:12:23:ACTES:1:1986:NOVA_VULGATA Confestim autem percussit eum angelus Domini, eo quod non dedisset gloriam Deo; et consumptus a vermibus exspiravit.
5:12:24:ACTES:1:1986:NOVA_VULGATA Verbum autem Dei crescebat et multiplicabatur.
5:12:25:ACTES:1:1986:NOVA_VULGATA Barnabas autem et Saulus reversi sunt in Ierusalem expleto ministerio, assumpto Ioanne, qui cognominatus est Marcus.
5:13:1:ACTES:1:1986:NOVA_VULGATA Erant autem in ecclesia, quae erat Antiochiae, pro phetae et doctores: Barnabas et Simeon, qui vocabatur Niger, et Lucius Cyrenensis et Manaen, qui erat Herodis tetrarchae collactaneus, et Saulus.
5:13:2:ACTES:1:1986:NOVA_VULGATA Ministrantibus autem illis Domino et ieiunantibus, dixit Spiritus Sanctus: “ Separate mihi Barnabam et Saulum in opus, ad quod vocavi eos ”.
5:13:3:ACTES:1:1986:NOVA_VULGATA Tunc ieiunantes et orantes imponentesque eis manus dimiserunt illos.
5:13:4:ACTES:1:1986:NOVA_VULGATA Et ipsi quidem missi ab Spiritu Sancto devenerunt Seleuciam et inde navigaverunt Cyprum
5:13:5:ACTES:1:1986:NOVA_VULGATA et, cum venissent Salamina, praedicabant verbum Dei in synagogis Iudaeorum; habebant autem et Ioannem ministrum.
5:13:6:ACTES:1:1986:NOVA_VULGATA Et cum perambulassent universam insulam usque Paphum, invenerunt quendam virum magum pseudoprophetam Iudaeum, cui nomen Bariesu,
5:13:7:ACTES:1:1986:NOVA_VULGATA qui erat cum proconsule Sergio Paulo, viro prudente. Hic, accitis Barnaba et Saulo, quaesivit audire verbum Dei;
5:13:8:ACTES:1:1986:NOVA_VULGATA resistebat autem illis Elymas, magus, sic enim interpretatur nomen eius, quaerens avertere proconsulem a fide.
5:13:9:ACTES:1:1986:NOVA_VULGATA Saulus autem, qui et Paulus, repletus Spiritu Sancto, intuens in eum
5:13:10:ACTES:1:1986:NOVA_VULGATA dixit: “ O plene omni dolo et omni fallacia, fili Diaboli, inimice omnis iustitiae, non desines subvertere vias Domini rectas?
5:13:11:ACTES:1:1986:NOVA_VULGATA Et nunc, ecce manus Domini super te; et eris caecus, non videns solem usque ad tempus ”. Et confestim cecidit in eum caligo et tenebrae, et circumiens quaerebat, qui eum manum darent.
5:13:12:ACTES:1:1986:NOVA_VULGATA Tunc proconsul, cum vidisset factum, credidit admirans super doctrinam Domini.
5:13:13:ACTES:1:1986:NOVA_VULGATA Et cum a Papho navigassent, qui erant cum Paulo, venerunt Pergen Pamphyliae; Ioannes autem discedens ab eis reversus est Hierosolymam.
5:13:14:ACTES:1:1986:NOVA_VULGATA Illi vero pertranseuntes, a Perge venerunt Antiochiam Pisidiae, et ingressi synagogam die sabbatorum sederunt.
5:13:15:ACTES:1:1986:NOVA_VULGATA Post lectionem autem Legis et Prophetarum, miserunt principes synagogae ad eos dicentes: “ Viri fratres, si quis est in vobis sermo exhortationis ad plebem, dicite! ”.
5:13:16:ACTES:1:1986:NOVA_VULGATA Surgens autem Paulus et manu silentium indicens ait: “ Viri Israelitae et qui timetis Deum, audite.
5:13:17:ACTES:1:1986:NOVA_VULGATA Deus plebis huius Israel elegit patres nostros et plebem exaltavit, cum essent incolae in terra Aegypti, et in brachio excelso eduxit eos ex ea;
5:13:18:ACTES:1:1986:NOVA_VULGATA et per quadraginta fere annorum tempus mores eorum sustinuit in deserto;
5:13:19:ACTES:1:1986:NOVA_VULGATA et destruens gentes septem in terra Chanaan sorte distribuit terram eorum,
5:13:20:ACTES:1:1986:NOVA_VULGATA quasi quadringentos et quinquaginta annos. Et post haec dedit iudices usque ad Samuel prophetam.
5:13:21:ACTES:1:1986:NOVA_VULGATA Et exinde postulaverunt regem, et dedit illis Deus Saul filium Cis, virum de tribu Beniamin, annis quadraginta.
5:13:22:ACTES:1:1986:NOVA_VULGATA Et amoto illo, suscitavit illis David in regem, cui et testimonium perhibens dixit: “Inveni David filium Iesse, virum secundum cor meum, qui faciet omnes voluntates meas”.
5:13:23:ACTES:1:1986:NOVA_VULGATA Huius Deus ex semine secundum promissionem eduxit Israel salvatorem Iesum,
5:13:24:ACTES:1:1986:NOVA_VULGATA praedicante Ioanne ante adventum eius baptismum paenitentiae omni populo Israel.
5:13:25:ACTES:1:1986:NOVA_VULGATA Cum impleret autem Ioannes cursum suum, dicebat: “Quid me arbitramini esse? Non sum ego; sed ecce venit post me, cuius non sum dignus calceamenta pedum solvere”.
5:13:26:ACTES:1:1986:NOVA_VULGATA Viri fratres, filii generis Abraham et qui in vobis timent Deum, nobis verbum salutis huius missum est.
5:13:27:ACTES:1:1986:NOVA_VULGATA Qui enim habitabant Ierusalem et principes eorum, hunc ignorantes et voces Prophetarum, quae per omne sabbatum leguntur, iudicantes impleverunt;
5:13:28:ACTES:1:1986:NOVA_VULGATA et nullam causam mortis invenientes petierunt a Pilato, ut interficeretur;
5:13:29:ACTES:1:1986:NOVA_VULGATA cumque consummassent omnia, quae de eo scripta erant, deponentes eum de ligno posuerunt in monumento.
5:13:30:ACTES:1:1986:NOVA_VULGATA Deus vero suscitavit eum a mortuis;
5:13:31:ACTES:1:1986:NOVA_VULGATA qui visus est per dies multos his, qui simul ascenderant cum eo de Galilaea in Ierusalem, qui nunc sunt testes eius ad plebem.
5:13:32:ACTES:1:1986:NOVA_VULGATA Et nos vobis evangelizamus eam, quae ad patres promissio facta est,
5:13:33:ACTES:1:1986:NOVA_VULGATA quoniam hanc Deus adimplevit filiis eorum, nobis resuscitans Iesum, sicut et in Psalmo secundo scriptum est: “Filius meus es tu; ego hodie genui te”.
5:13:34:ACTES:1:1986:NOVA_VULGATA Quod autem suscitaverit eum a mortuis, amplius iam non reversurum in corruptionem, ita dixit: “Dabo vobis sancta David fidelia”.
5:13:35:ACTES:1:1986:NOVA_VULGATA Ideoque et in alio dicit: “Non dabis Sanctum tuum videre corruptionem”.
5:13:36:ACTES:1:1986:NOVA_VULGATA David enim sua generatione cum administrasset voluntati Dei, dormivit et appositus est ad patres suos et vidit corruptionem;
5:13:37:ACTES:1:1986:NOVA_VULGATA quem vero Deus suscitavit, non vidit corruptionem.
5:13:38:ACTES:1:1986:NOVA_VULGATA Notum igitur sit vobis, viri fratres, quia per hunc vobis remissio peccatorum annuntiatur; ab omnibus, quibus non potuistis in lege Moysi iustificari,
5:13:39:ACTES:1:1986:NOVA_VULGATA in hoc omnis, qui credit, iustificatur.
5:13:40:ACTES:1:1986:NOVA_VULGATA Videte ergo, ne superveniat, quod dictum est in Prophetis:
5:13:41:ACTES:1:1986:NOVA_VULGATA “Videte, contemptores, et admiramini et disperdimini, quia opus operor ego in diebus vestris, opus, quod non credetis, si quis enarraverit vobis!” ”.
5:13:42:ACTES:1:1986:NOVA_VULGATA Exeuntibus autem illis, rogabant, ut sequenti sabbato loquerentur sibi verba haec.
5:13:43:ACTES:1:1986:NOVA_VULGATA Cumque dimissa esset synagoga, secuti sunt multi Iudaeorum et colentium proselytorum Paulum et Barnabam, qui loquentes suadebant eis, ut permanerent in gratia Dei.
5:13:44:ACTES:1:1986:NOVA_VULGATA Sequenti vero sabbato paene universa civitas convenit audire verbum Domini.
5:13:45:ACTES:1:1986:NOVA_VULGATA Videntes autem turbas Iudaei, repleti sunt zelo; et contradicebant his, quae a Paulo dicebantur, blasphemantes.
5:13:46:ACTES:1:1986:NOVA_VULGATA Tunc audenter Paulus et Barnabas dixerunt: “ Vobis oportebat primum loqui verbum Dei; sed quoniam repellitis illud et indignos vos iudicatis aeternae vitae, ecce convertimur ad gentes.
5:13:47:ACTES:1:1986:NOVA_VULGATA Sic enim praecepit nobis Dominus: “Posui te in lumen gentium, ut sis in salutem usque ad extremum terrae” ”.
5:13:48:ACTES:1:1986:NOVA_VULGATA Audientes autem gentes gaudebant et glorificabant verbum Domini, et crediderunt, quotquot erant praeordinati ad vitam aeternam;
5:13:49:ACTES:1:1986:NOVA_VULGATA ferebatur autem verbum Domini per universam regionem.
5:13:50:ACTES:1:1986:NOVA_VULGATA Iudaei autem concitaverunt honestas inter colentes mulieres et primos civitatis et excitaverunt persecutionem in Paulum et Barnabam et eiecerunt eos de finibus suis.
5:13:51:ACTES:1:1986:NOVA_VULGATA At illi, excusso pulvere pedum in eos, venerunt Iconium;
5:13:52:ACTES:1:1986:NOVA_VULGATA discipuli quoque replebantur gaudio et Spiritu Sancto.
5:14:1:ACTES:1:1986:NOVA_VULGATA Factum est autem Iconii, ut eodem modo introirent syna gogam Iudaeorum et ita loquerentur, ut crederet Iudaeorum et Graecorum copiosa multitudo.
5:14:2:ACTES:1:1986:NOVA_VULGATA Qui vero increduli fuerunt Iudaei, suscitaverunt et exacerbaverunt animas gentium adversus fratres.
5:14:3:ACTES:1:1986:NOVA_VULGATA Multo igitur tempore demorati sunt, fiducialiter agentes in Domino, testimonium perhibente verbo gratiae suae, dante signa et prodigia fieri per manus eorum.
5:14:4:ACTES:1:1986:NOVA_VULGATA Divisa est autem multitudo civitatis: et quidam quidem erant cum Iudaeis, quidam vero cum apostolis.
5:14:5:ACTES:1:1986:NOVA_VULGATA Cum autem factus esset impetus gentilium et Iudaeorum cum principibus suis, ut contumeliis afficerent et lapidarent eos,
5:14:6:ACTES:1:1986:NOVA_VULGATA intellegentes confugerunt ad civitates Lycaoniae, Lystram et Derben et ad regionem in circuitu
5:14:7:ACTES:1:1986:NOVA_VULGATA et ibi evangelizantes erant.
5:14:8:ACTES:1:1986:NOVA_VULGATA Et quidam vir in Lystris infirmus pedibus sedebat, claudus ex utero matris suae, qui numquam ambulaverat.
5:14:9:ACTES:1:1986:NOVA_VULGATA Hic audivit Paulum loquentem; qui intuitus eum et videns quia haberet fidem, ut salvus fieret,
5:14:10:ACTES:1:1986:NOVA_VULGATA dixit magna voce: “ Surge super pedes tuos rectus! ”. Et exsilivit et ambulabat.
5:14:11:ACTES:1:1986:NOVA_VULGATA Turbae autem cum vidissent, quod fecerat Paulus, levaverunt vocem suam Lycaonice dicentes: “ Dii similes facti hominibus descenderunt ad nos! ”;
5:14:12:ACTES:1:1986:NOVA_VULGATA et vocabant Barnabam Iovem, Paulum vero Mercurium, quoniam ipse erat dux verbi.
5:14:13:ACTES:1:1986:NOVA_VULGATA Sacerdos quoque templi Iovis, quod erat ante civitatem, tauros et coronas ad ianuas afferens cum populis, volebat sacrificare.
5:14:14:ACTES:1:1986:NOVA_VULGATA Quod ubi audierunt apostoli Barnabas et Paulus, conscissis tunicis suis, exsilierunt in turbam clamantes
5:14:15:ACTES:1:1986:NOVA_VULGATA et dicentes: “ Viri, quid haec facitis? Et nos mortales sumus similes vobis homines, evangelizantes vobis ab his vanis converti ad Deum vivum, qui fecit caelum et terram et mare et omnia, quae in eis sunt.
5:14:16:ACTES:1:1986:NOVA_VULGATA Qui in praeteritis generationibus permisit omnes gentes ambulare in viis suis;
5:14:17:ACTES:1:1986:NOVA_VULGATA et quidem non sine testimonio semetipsum reliquit benefaciens, de caelo dans vobis pluvias et tempora fructifera, implens cibo et laetitia corda vestra ”.
5:14:18:ACTES:1:1986:NOVA_VULGATA Et haec dicentes vix sedaverunt turbas, ne sibi immolarent.
5:14:19:ACTES:1:1986:NOVA_VULGATA Supervenerunt autem ab Antiochia et Iconio Iudaei et persuasis turbis lapidantesque Paulum trahebant extra civitatem aestimantes eum mortuum esse.
5:14:20:ACTES:1:1986:NOVA_VULGATA Circumdantibus autem eum discipulis, surgens intravit civitatem. Et postera die profectus est cum Barnaba in Derben.
5:14:21:ACTES:1:1986:NOVA_VULGATA Cumque evangelizassent civitati illi et docuissent multos, reversi sunt Lystram et Iconium et Antiochiam
5:14:22:ACTES:1:1986:NOVA_VULGATA confirmantes animas discipulorum, exhortantes, ut permanerent in fide, et quoniam per multas tribulationes oportet nos intrare in regnum Dei.
5:14:23:ACTES:1:1986:NOVA_VULGATA Et cum ordinassent illis per singulas ecclesias presbyteros et orassent cum ieiunationibus, commendaverunt eos Domino, in quem crediderant.
5:14:24:ACTES:1:1986:NOVA_VULGATA Transeuntesque Pisidiam venerunt Pamphyliam;
5:14:25:ACTES:1:1986:NOVA_VULGATA et loquentes in Perge verbum descenderunt in Attaliam.
5:14:26:ACTES:1:1986:NOVA_VULGATA Et inde navigaverunt Antiochiam, unde erant traditi gratiae Dei in opus, quod compleverunt.
5:14:27:ACTES:1:1986:NOVA_VULGATA Cum autem venissent et congregassent ecclesiam, rettulerunt quanta fecisset Deus cum illis et quia aperuisset gentibus ostium fidei.
5:14:28:ACTES:1:1986:NOVA_VULGATA Morati sunt autem tempus non modicum cum discipulis.
5:15:1:ACTES:1:1986:NOVA_VULGATA Et quidam descendentes de Iudaea docebant fratres: “ Nisi circumcidamini secundum morem Moysis, non potestis salvi fieri ”.
5:15:2:ACTES:1:1986:NOVA_VULGATA Facta autem seditione et conquisitione non minima Paulo et Barnabae adversum illos, statuerunt, ut ascenderent Paulus et Barnabas et quidam alii ex illis ad apostolos et presbyteros in Ierusalem super hac quaestione.
5:15:3:ACTES:1:1986:NOVA_VULGATA Illi igitur deducti ab ecclesia pertransiebant Phoenicen et Samariam narrantes conversionem gentium et faciebant gaudium magnum omnibus fratribus.
5:15:4:ACTES:1:1986:NOVA_VULGATA Cum autem venissent Hierosolymam, suscepti sunt ab ecclesia et apostolis et presbyteris et annuntiaverunt quanta Deus fecisset cum illis.
5:15:5:ACTES:1:1986:NOVA_VULGATA Surrexerunt autem quidam de haeresi pharisaeorum, qui crediderant, dicentes: “ Oportet circumcidere eos, praecipere quoque servare legem Moysis! ”.
5:15:6:ACTES:1:1986:NOVA_VULGATA Conveneruntque apostoli et presbyteri videre de verbo hoc.
5:15:7:ACTES:1:1986:NOVA_VULGATA Cum autem magna conquisitio fieret, surgens Petrus dixit ad eos: “ Viri fratres, vos scitis quoniam ab antiquis diebus in vobis elegit Deus per os meum audire gentes verbum evangelii et credere;
5:15:8:ACTES:1:1986:NOVA_VULGATA et qui novit corda, Deus, testimonium perhibuit illis dans Spiritum Sanctum sicut et nobis;
5:15:9:ACTES:1:1986:NOVA_VULGATA et nihil discrevit inter nos et illos fide purificans corda eorum.
5:15:10:ACTES:1:1986:NOVA_VULGATA Nunc ergo quid tentatis Deum imponere iugum super cervicem discipulorum, quod neque patres nostri neque nos portare potuimus?
5:15:11:ACTES:1:1986:NOVA_VULGATA Sed per gratiam Domini Iesu credimus salvari quemadmodum et illi ”.
5:15:12:ACTES:1:1986:NOVA_VULGATA Tacuit autem omnis multitudo, et audiebant Barnabam et Paulum narrantes quanta fecisset Deus signa et prodigia in gentibus per eos.
5:15:13:ACTES:1:1986:NOVA_VULGATA Et postquam tacuerunt, respondit Iacobus dicens: “ Viri fratres, audite me.
5:15:14:ACTES:1:1986:NOVA_VULGATA Simeon narravit quemadmodum primum Deus visitavit sumere ex gentibus populum nomini suo;
5:15:15:ACTES:1:1986:NOVA_VULGATA et huic concordant verba Prophetarum, sicut scriptum est:
5:15:16:ACTES:1:1986:NOVA_VULGATA “Post haec revertar et reaedificabo tabernaculum David, quod decidit, et diruta eius reaedificabo et erigam illud.
5:15:17:ACTES:1:1986:NOVA_VULGATA ut requirant reliqui hominum Dominum et omnes gentes, super quas invocatum est nomen meum, dicit Dominus faciens haec
5:15:18:ACTES:1:1986:NOVA_VULGATA nota a saeculo”.
5:15:19:ACTES:1:1986:NOVA_VULGATA Propter quod ego iudico non inquietari eos, qui ex gentibus convertuntur ad Deum,
5:15:20:ACTES:1:1986:NOVA_VULGATA sed scribere ad eos, ut abstineant se a contaminationibus simulacrorum et fornicatione et suffocato et sanguine.
5:15:21:ACTES:1:1986:NOVA_VULGATA Moyses enim a generationibus antiquis habet in singulis civitatibus, qui eum praedicent in synagogis, ubi per omne sabbatum legitur ”.
5:15:22:ACTES:1:1986:NOVA_VULGATA Tunc placuit apostolis et presbyteris cum omni ecclesia electos viros ex eis mittere Antiochiam cum Paulo et Barnaba: Iudam, qui cognominatur Barsabbas, et Silam, viros primos in fratribus,
5:15:23:ACTES:1:1986:NOVA_VULGATA scribentes per manum eorum: “ Apostoli et presbyteri fratres his, qui sunt Antiochiae et Syriae et Ciliciae, fratribus ex gentibus, salutem!
5:15:24:ACTES:1:1986:NOVA_VULGATA Quoniam audivimus quia quidam ex nobis, quibus non mandavimus, exeuntes turbaverunt vos verbis evertentes animas vestras,
5:15:25:ACTES:1:1986:NOVA_VULGATA placuit nobis collectis in unum eligere viros et mittere ad vos cum carissimis nobis Barnaba et Paulo,
5:15:26:ACTES:1:1986:NOVA_VULGATA hominibus, qui tradiderunt animas suas pro nomine Domini nostri Iesu Christi.
5:15:27:ACTES:1:1986:NOVA_VULGATA Misimus ergo Iudam et Silam, qui et ipsi verbis referent eadem.
5:15:28:ACTES:1:1986:NOVA_VULGATA Visum est enim Spiritui Sancto et nobis nihil ultra imponere vobis oneris quam haec necessario:
5:15:29:ACTES:1:1986:NOVA_VULGATA abstinere ab idolothytis et sanguine et suffocatis et fornicatione; a quibus custodientes vos bene agetis. Valete ”.
5:15:30:ACTES:1:1986:NOVA_VULGATA Illi igitur dimissi descenderunt Antiochiam et, congregata multitudine, tradiderunt epistulam;
5:15:31:ACTES:1:1986:NOVA_VULGATA quam cum legissent, gavisi sunt super consolatione.
5:15:32:ACTES:1:1986:NOVA_VULGATA Iudas quoque et Silas, cum et ipsi essent prophetae, verbo plurimo consolati sunt fratres et confirmaverunt.
5:15:33:ACTES:1:1986:NOVA_VULGATA Facto autem tempore, dimissi sunt cum pace a fratribus ad eos, qui miserant illos.
5:15:34:ACTES:1:1986:NOVA_VULGATA 
5:15:35:ACTES:1:1986:NOVA_VULGATA Paulus autem et Barnabas demorabantur Antiochiae docentes et evangelizantes cum aliis pluribus verbum Domini.
5:15:36:ACTES:1:1986:NOVA_VULGATA Post aliquot autem dies dixit ad Barnabam Paulus: “ Revertentes visitemus fratres per universas civitates, in quibus praedicavimus verbum Domini, quomodo se habeant ”.
5:15:37:ACTES:1:1986:NOVA_VULGATA Barnabas autem volebat secum assumere et Ioannem, qui cognominatur Marcus;
5:15:38:ACTES:1:1986:NOVA_VULGATA Paulus autem iudicabat eum, qui discessisset ab eis a Pamphylia et non isset cum eis in opus, non debere recipi eum.
5:15:39:ACTES:1:1986:NOVA_VULGATA Facta est autem exacerbatio, ita ut discederent ab invicem, et Barnabas, assumpto Marco, navigaret Cyprum.
5:15:40:ACTES:1:1986:NOVA_VULGATA Paulus vero, electo Sila, profectus est, traditus gratiae Domini a fratribus;
5:15:41:ACTES:1:1986:NOVA_VULGATA perambulabat autem Syriam et Ciliciam confirmans ecclesias.
5:16:1:ACTES:1:1986:NOVA_VULGATA Pervenit autem in Derben et Lystram. Et ecce discipulus quidam erat ibi nomine Timotheus, filius mulieris Iudaeae fidelis, patre autem Graeco;
5:16:2:ACTES:1:1986:NOVA_VULGATA huic testimonium reddebant, qui in Lystris erant et Iconii fratres.
5:16:3:ACTES:1:1986:NOVA_VULGATA Hunc voluit Paulus secum proficisci et assumens circumcidit eum propter Iudaeos, qui erant in illis locis; sciebant enim omnes quod pater eius Graecus esset.
5:16:4:ACTES:1:1986:NOVA_VULGATA Cum autem pertransirent civitates, tradebant eis custodire dogmata, quae erant decreta ab apostolis et presbyteris, qui essent Hierosolymis.
5:16:5:ACTES:1:1986:NOVA_VULGATA Ecclesiae quidem confirmabantur fide et abundabant numero cotidie.
5:16:6:ACTES:1:1986:NOVA_VULGATA Transierunt autem Phrygiam et Galatiae regionem, vetati a Sancto Spiritu loqui verbum in Asia;
5:16:7:ACTES:1:1986:NOVA_VULGATA cum venissent autem circa Mysiam, tentabant ire Bithyniam, et non permisit eos Spiritus Iesu;
5:16:8:ACTES:1:1986:NOVA_VULGATA cum autem praeterissent Mysiam, descenderunt Troadem.
5:16:9:ACTES:1:1986:NOVA_VULGATA Et visio per noctem Paulo ostensa est: vir Macedo quidam erat stans et deprecans eum et dicens: “ Transiens in Macedoniam, adiuva nos! ”.
5:16:10:ACTES:1:1986:NOVA_VULGATA Ut autem visum vidit, statim quaesivimus proficisci in Macedoniam, certi facti quia vocasset nos Deus evangelizare eis.
5:16:11:ACTES:1:1986:NOVA_VULGATA Navigantes autem a Troade recto cursu venimus Samothraciam et sequenti die Neapolim
5:16:12:ACTES:1:1986:NOVA_VULGATA et inde Philippos, quae est prima partis Macedoniae civitas, colonia. Eramus autem in hac urbe diebus aliquot commorantes.
5:16:13:ACTES:1:1986:NOVA_VULGATA Die autem sabbatorum egressi sumus foras portam iuxta flumen, ubi putabamus orationem esse, et sedentes loquebamur mulieribus, quae convenerant.
5:16:14:ACTES:1:1986:NOVA_VULGATA Et quaedam mulier nomine Lydia, purpuraria civitatis Thyatirenorum colens Deum, audiebat, cuius Dominus aperuit cor intendere his, quae dicebantur a Paulo.
5:16:15:ACTES:1:1986:NOVA_VULGATA Cum autem baptizata esset et domus eius, deprecata est dicens: “ Si iudicastis me fidelem Domino esse, introite in domum meam et manete ”; et coegit nos.
5:16:16:ACTES:1:1986:NOVA_VULGATA Factum est autem, euntibus nobis ad orationem, puellam quandam habentem spiritum pythonem obviare nobis, quae quaestum magnum praestabat dominis suis divinando.
5:16:17:ACTES:1:1986:NOVA_VULGATA Haec subsecuta Paulum et nos clamabat dicens: “ Isti homines servi Dei Altissimi sunt, qui annuntiant vobis viam salutis ”.
5:16:18:ACTES:1:1986:NOVA_VULGATA Hoc autem faciebat multis diebus. Dolens autem Paulus et conversus spiritui dixit: “ Praecipio tibi in nomine Iesu Christi exire ab ea ”; et exiit eadem hora.
5:16:19:ACTES:1:1986:NOVA_VULGATA Videntes autem domini eius quia exivit spes quaestus eorum, apprehendentes Paulum et Silam traxerunt in forum ad principes;
5:16:20:ACTES:1:1986:NOVA_VULGATA et producentes eos magistratibus dixerunt: “ Hi homines conturbant civitatem nostram, cum sint Iudaei,
5:16:21:ACTES:1:1986:NOVA_VULGATA et annuntiant mores, quos non licet nobis suscipere neque facere, cum simus Romani ”.
5:16:22:ACTES:1:1986:NOVA_VULGATA Et concurrit plebs adversus eos; et magistratus, scissis tunicis eorum, iusserunt virgis caedi
5:16:23:ACTES:1:1986:NOVA_VULGATA et, cum multas plagas eis imposuissent, miserunt eos in carcerem, praecipientes custodi, ut caute custodiret eos;
5:16:24:ACTES:1:1986:NOVA_VULGATA qui cum tale praeceptum accepisset, misit eos in interiorem carcerem et pedes eorum strinxit in ligno.
5:16:25:ACTES:1:1986:NOVA_VULGATA Media autem nocte, Paulus et Silas orantes laudabant Deum, et audiebant eos, qui in custodia erant;
5:16:26:ACTES:1:1986:NOVA_VULGATA subito vero terraemotus factus est magnus, ita ut moverentur fundamenta carceris, et aperta sunt statim ostia omnia, et universorum vincula soluta sunt.
5:16:27:ACTES:1:1986:NOVA_VULGATA Expergefactus autem custos carceris et videns apertas ianuas carceris, evaginato gladio volebat se interficere, aestimans fugisse vinctos.
5:16:28:ACTES:1:1986:NOVA_VULGATA Clamavit autem Paulus magna voce dicens: “ Nihil feceris tibi mali; universi enim hic sumus ”.
5:16:29:ACTES:1:1986:NOVA_VULGATA Petitoque lumine, intro cucurrit et tremefactus procidit Paulo et Silae;
5:16:30:ACTES:1:1986:NOVA_VULGATA et producens eos foras ait: “ Domini, quid me oportet facere, ut salvus fiam? ”.
5:16:31:ACTES:1:1986:NOVA_VULGATA At illi dixerunt: “ Crede in Domino Iesu et salvus eris tu et domus tua ”.
5:16:32:ACTES:1:1986:NOVA_VULGATA Et locuti sunt ei verbum Domini cum omnibus, qui erant in domo eius.
5:16:33:ACTES:1:1986:NOVA_VULGATA Et tollens eos in illa hora noctis lavit eos a plagis, et baptizatus est ipse et omnes eius continuo;
5:16:34:ACTES:1:1986:NOVA_VULGATA cumque perduxisset eos in domum, apposuit mensam et laetatus est cum omni domo sua credens Deo.
5:16:35:ACTES:1:1986:NOVA_VULGATA Et cum dies factus esset, miserunt magistratus lictores dicentes: “ Dimitte homines illos! ”.
5:16:36:ACTES:1:1986:NOVA_VULGATA Nuntiavit autem custos carceris verba haec Paulo: “ Miserunt magistratus, ut dimittamini; nunc igitur exeuntes ite in pace ”.
5:16:37:ACTES:1:1986:NOVA_VULGATA Paulus autem dixit eis: “ Caesos nos publice, indemnatos, cum homines Romani essemus, miserunt in carcerem; et nunc occulte nos eiciunt? Non ita, sed veniant et ipsi nos educant ”.
5:16:38:ACTES:1:1986:NOVA_VULGATA Nuntiaverunt autem magistratibus lictores verba haec. Timueruntque audito quod Romani essent;
5:16:39:ACTES:1:1986:NOVA_VULGATA et venientes deprecati sunt eos et educentes rogabant, ut egrederentur urbem.
5:16:40:ACTES:1:1986:NOVA_VULGATA Exeuntes autem de carcere introierunt ad Lydiam et, visis fratribus, consolati sunt eos et profecti sunt.
5:17:1:ACTES:1:1986:NOVA_VULGATA Cum autem perambulassent Amphipolim et Apolloniam, venerunt Thessalonicam, ubi erat synagoga Iudaeorum.
5:17:2:ACTES:1:1986:NOVA_VULGATA Secundum consuetudinem autem suam Paulus introivit ad eos et per sabbata tria disserebat eis de Scripturis
5:17:3:ACTES:1:1986:NOVA_VULGATA adaperiens et comprobans quia Christum oportebat pati et resurgere a mortuis, et: “ Hic est Christus, Iesus, quem ego annuntio vobis ”.
5:17:4:ACTES:1:1986:NOVA_VULGATA Et quidam ex eis crediderunt et adiuncti sunt Paulo et Silae et de colentibus Graecis multitudo magna et mulieres nobiles non paucae.
5:17:5:ACTES:1:1986:NOVA_VULGATA Zelantes autem Iudaei assumentesque de foro viros quosdam malos et turba facta concitaverunt civitatem; et assistentes domui Iasonis quaerebant eos producere in populum.
5:17:6:ACTES:1:1986:NOVA_VULGATA Et cum non invenissent eos, trahebant Iasonem et quosdam fratres ad politarchas clamantes: “ Qui orbem concitaverunt, isti et huc venerunt,
5:17:7:ACTES:1:1986:NOVA_VULGATA quos suscepit Iason; et hi omnes contra decreta Caesaris faciunt, regem alium dicentes esse, Iesum ”.
5:17:8:ACTES:1:1986:NOVA_VULGATA Concitaverunt autem plebem et politarchas audientes haec;
5:17:9:ACTES:1:1986:NOVA_VULGATA et accepto satis ab Iasone et a ceteris, dimiserunt eos.
5:17:10:ACTES:1:1986:NOVA_VULGATA Fratres vero confestim per noctem dimiserunt Paulum et Silam in Beroeam; qui cum advenissent, in synagogam Iudaeorum introierunt.
5:17:11:ACTES:1:1986:NOVA_VULGATA Hi autem erant nobiliores eorum, qui sunt Thessalonicae, qui susceperunt verbum cum omni aviditate, cotidie scrutantes Scripturas, si haec ita se haberent.
5:17:12:ACTES:1:1986:NOVA_VULGATA Et multi quidem crediderunt ex eis et Graecarum mulierum honestarum et virorum non pauci.
5:17:13:ACTES:1:1986:NOVA_VULGATA Cum autem cognovissent in Thessalonica Iudaei quia et Beroeae annuntiatum est a Paulo verbum Dei, venerunt et illuc commoventes et turbantes multitudinem.
5:17:14:ACTES:1:1986:NOVA_VULGATA Statimque tunc Paulum dimiserunt fratres, ut iret usque ad mare; Silas autem et Timotheus remanserunt ibi.
5:17:15:ACTES:1:1986:NOVA_VULGATA Qui autem deducebant Paulum, perduxerunt usque Athenas; et accepto mandato ad Silam et Timotheum, ut quam celerrime venirent ad illum, profecti sunt.
5:17:16:ACTES:1:1986:NOVA_VULGATA Paulus autem cum Athenis eos exspectaret, irritabatur spiritus eius in ipso videns idololatriae deditam civitatem.
5:17:17:ACTES:1:1986:NOVA_VULGATA Disputabat igitur in synagoga cum Iudaeis et colentibus et in foro per omnes dies ad eos, qui aderant.
5:17:18:ACTES:1:1986:NOVA_VULGATA Quidam autem ex Epicureis et Stoicis philosophi disserebant cum eo. Et quidam dicebant: “ Quid vult seminiverbius hic dicere? ”; alii vero: “ Novorum daemoniorum videtur annuntiator esse ”, quia Iesum et resurrectionem evangelizabat.
5:17:19:ACTES:1:1986:NOVA_VULGATA Et apprehensum eum ad Areopagum duxerunt dicentes: “ Possumus scire quae est haec nova, quae a te dicitur, doctrina?
5:17:20:ACTES:1:1986:NOVA_VULGATA Mira enim quaedam infers auribus nostris; volumus ergo scire quidnam velint haec esse ”.
5:17:21:ACTES:1:1986:NOVA_VULGATA Athenienses autem omnes et advenae hospites ad nihil aliud vacabant nisi aut dicere aut audire aliquid novi.
5:17:22:ACTES:1:1986:NOVA_VULGATA Stans autem Paulus in medio Areopagi ait: “ Viri Athenienses, per omnia quasi superstitiosiores vos video;
5:17:23:ACTES:1:1986:NOVA_VULGATA praeteriens enim et videns simulacra vestra inveni et aram, in qua scriptum erat: “Ignoto deo”. Quod ergo ignorantes colitis, hoc ego annuntio vobis.
5:17:24:ACTES:1:1986:NOVA_VULGATA Deus, qui fecit mundum et omnia, quae in eo sunt, hic, caeli et terrae cum sit Dominus, non in manufactis templis inhabitat
5:17:25:ACTES:1:1986:NOVA_VULGATA nec manibus humanis colitur indigens aliquo, cum ipse det omnibus vitam et inspirationem et omnia;
5:17:26:ACTES:1:1986:NOVA_VULGATA fecitque ex uno omne genus hominum inhabitare super universam faciem terrae, definiens statuta tempora et terminos habitationis eorum,
5:17:27:ACTES:1:1986:NOVA_VULGATA quaerere Deum, si forte attrectent eum et inveniant, quamvis non longe sit ab unoquoque nostrum.
5:17:28:ACTES:1:1986:NOVA_VULGATA In ipso enim vivimus et movemur et sumus, sicut et quidam vestrum poetarum dixerunt: “Ipsius enim et genus sumus”.
5:17:29:ACTES:1:1986:NOVA_VULGATA Genus ergo cum simus Dei, non debemus aestimare auro aut argento aut lapidi, sculpturae artis et cogitationis hominis, divinum esse simile.
5:17:30:ACTES:1:1986:NOVA_VULGATA Et tempora quidem ignorantiae despiciens Deus, nunc annuntiat hominibus, ut omnes ubique paenitentiam agant,
5:17:31:ACTES:1:1986:NOVA_VULGATA eo quod statuit diem, in qua iudicaturus est orbem in iustitia in viro, quem constituit, fidem praebens omnibus suscitans eum a mortuis ”.
5:17:32:ACTES:1:1986:NOVA_VULGATA Cum audissent autem resurrectionem mortuorum, quidam quidem irridebant, quidam vero dixerunt: “ Audiemus te de hoc iterum ”.
5:17:33:ACTES:1:1986:NOVA_VULGATA Sic Paulus exivit de medio eorum.
5:17:34:ACTES:1:1986:NOVA_VULGATA Quidam vero viri adhaerentes ei crediderunt; in quibus et Dionysius Areopagita et mulier nomine Damaris et alii cum eis.
5:18:1:ACTES:1:1986:NOVA_VULGATA Post haec discedens ab Athe nis venit Corinthum.
5:18:2:ACTES:1:1986:NOVA_VULGATA Et in veniens quendam Iudaeum nomine Aquilam, Ponticum genere, qui nuper venerat ab Italia, et Priscillam uxorem eius, eo quod praecepisset Claudius discedere omnes Iudaeos a Roma, accessit ad eos
5:18:3:ACTES:1:1986:NOVA_VULGATA et, quia eiusdem erat artis, manebat apud eos et operabatur; erant autem scenofactoriae artis.
5:18:4:ACTES:1:1986:NOVA_VULGATA Disputabat autem in synagoga per omne sabbatum suadebatque Iudaeis et Graecis.
5:18:5:ACTES:1:1986:NOVA_VULGATA Cum venissent autem de Macedonia Silas et Timotheus, instabat verbo Paulus testificans Iudaeis esse Christum Iesum.
5:18:6:ACTES:1:1986:NOVA_VULGATA Contradicentibus autem eis et blasphemantibus, excutiens vestimenta dixit ad eos: “ Sanguis vester super caput vestrum! Mundus ego. Ex hoc nunc ad gentes vadam ”.
5:18:7:ACTES:1:1986:NOVA_VULGATA Et migrans inde intravit in domum cuiusdam nomine Titi Iusti, colentis Deum, cuius domus erat coniuncta synagogae.
5:18:8:ACTES:1:1986:NOVA_VULGATA Crispus autem archisynagogus credidit Domino cum omni domo sua, et multi Corinthiorum audientes credebant et baptizabantur.
5:18:9:ACTES:1:1986:NOVA_VULGATA Dixit autem Dominus nocte per visionem Paulo: “ Noli timere, sed loquere et ne taceas,
5:18:10:ACTES:1:1986:NOVA_VULGATA quia ego sum tecum, et nemo apponetur tibi, ut noceat te, quoniam populus est mihi multus in hac civitate ”.
5:18:11:ACTES:1:1986:NOVA_VULGATA Sedit autem annum et sex menses docens apud eos verbum Dei.
5:18:12:ACTES:1:1986:NOVA_VULGATA Gallione autem proconsule Achaiae, insurrexerunt uno animo Iudaei in Paulum et adduxerunt eum ad tribunal
5:18:13:ACTES:1:1986:NOVA_VULGATA dicentes: “ Contra legem hic persuadet hominibus colere Deum ”.
5:18:14:ACTES:1:1986:NOVA_VULGATA Incipiente autem Paulo aperire os, dixit Gallio ad Iudaeos: “ Si quidem esset iniquum aliquid aut facinus pessimum, o Iudaei, merito vos sustinerem;
5:18:15:ACTES:1:1986:NOVA_VULGATA si vero quaestiones sunt de verbo et nominibus et lege vestra, vos ipsi videritis; iudex ego horum nolo esse ”.
5:18:16:ACTES:1:1986:NOVA_VULGATA Et minavit eos a tribunali.
5:18:17:ACTES:1:1986:NOVA_VULGATA Apprehendentes autem omnes Sosthenen, principem synagogae, percutiebant ante tribunal; et nihil horum Gallioni curae erat.
5:18:18:ACTES:1:1986:NOVA_VULGATA Paulus vero, cum adhuc sustinuisset dies multos, fratribus valefaciens navigabat Syriam, et cum eo Priscilla et Aquila, qui sibi totonderat in Cenchreis caput; habebat enim votum.
5:18:19:ACTES:1:1986:NOVA_VULGATA Deveneruntque Ephesum, et illos ibi reliquit; ipse vero ingressus synagogam disputabat cum Iudaeis.
5:18:20:ACTES:1:1986:NOVA_VULGATA Rogantibus autem eis, ut ampliore tempore maneret, non consensit,
5:18:21:ACTES:1:1986:NOVA_VULGATA sed valefaciens et dicens: “ Iterum revertar ad vos Deo volente ”, navigavit ab Epheso;
5:18:22:ACTES:1:1986:NOVA_VULGATA et descendens Caesaream ascendit et salutavit ecclesiam et descendit Antiochiam.
5:18:23:ACTES:1:1986:NOVA_VULGATA Et facto ibi aliquanto tempore, profectus est perambulans ex ordine Galaticam regionem et Phrygiam, confirmans omnes discipulos.
5:18:24:ACTES:1:1986:NOVA_VULGATA Iudaeus autem quidam Apollo nomine, Alexandrinus natione, vir eloquens, devenit Ephesum, potens in Scripturis.
5:18:25:ACTES:1:1986:NOVA_VULGATA Hic erat catechizatus viam Domini; et fervens spiritu loquebatur et docebat diligenter ea, quae sunt de Iesu, sciens tantum baptisma Ioannis.
5:18:26:ACTES:1:1986:NOVA_VULGATA Hic ergo coepit fiducialiter agere in synagoga; quem cum audissent Priscilla et Aquila, assumpserunt eum et diligentius exposuerunt ei viam Dei.
5:18:27:ACTES:1:1986:NOVA_VULGATA Cum autem vellet transire in Achaiam, exhortati fratres scripserunt discipulis, ut susciperent eum; qui cum venisset, contulit multum his, qui crediderant per gratiam;
5:18:28:ACTES:1:1986:NOVA_VULGATA vehementer enim Iudaeos revincebat publice, ostendens per Scripturas esse Christum Iesum.
5:19:1:ACTES:1:1986:NOVA_VULGATA Factum est autem, cum Apollo esset Corinthi, ut Paulus, peragratis superioribus partibus, veniret Ephesum et inveniret quosdam discipulos;
5:19:2:ACTES:1:1986:NOVA_VULGATA dixitque ad eos: “ Si Spiritum Sanctum accepistis credentes? ”. At illi ad eum: “ Sed neque, si Spiritus Sanctus est, audivimus ”.
5:19:3:ACTES:1:1986:NOVA_VULGATA Ille vero ait: “ In quo ergo baptizati estis? ”. Qui dixerunt: “ In Ioannis baptismate ”.
5:19:4:ACTES:1:1986:NOVA_VULGATA Dixit autem Paulus: “ Ioannes baptizavit baptisma paenitentiae, populo dicens in eum, qui venturus esset post ipsum ut crederent, hoc est in Iesum ”.
5:19:5:ACTES:1:1986:NOVA_VULGATA His auditis, baptizati sunt in nomine Domini Iesu;
5:19:6:ACTES:1:1986:NOVA_VULGATA et cum imposuisset illis manus Paulus, venit Spiritus Sanctus super eos, et loquebantur linguis et prophetabant.
5:19:7:ACTES:1:1986:NOVA_VULGATA Erant autem omnes viri fere duodecim.
5:19:8:ACTES:1:1986:NOVA_VULGATA Introgressus autem synagogam cum fiducia loquebatur per tres menses disputans et suadens de regno Dei.
5:19:9:ACTES:1:1986:NOVA_VULGATA Cum autem quidam indurarentur et non crederent maledicentes viam coram multitudine, discedens ab eis segregavit discipulos, cotidie disputans in schola Tyranni.
5:19:10:ACTES:1:1986:NOVA_VULGATA Hoc autem factum est per biennium, ita ut omnes, qui habitabant in Asia, audirent verbum Domini, Iudaei atque Graeci.
5:19:11:ACTES:1:1986:NOVA_VULGATA Virtutesque non quaslibet Deus faciebat per manus Pauli,
5:19:12:ACTES:1:1986:NOVA_VULGATA ita ut etiam super languidos deferrentur a corpore eius sudaria vel semicinctia, et recederent ab eis languores, et spiritus nequam egrederentur.
5:19:13:ACTES:1:1986:NOVA_VULGATA Tentaverunt autem quidam et de circumeuntibus Iudaeis exorcistis invocare super eos, qui habebant spiritus malos, nomen Domini Iesu dicentes: “ Adiuro vos per Iesum, quem Paulus praedicat ”.
5:19:14:ACTES:1:1986:NOVA_VULGATA Erant autem cuiusdam Scevae Iudaei principis sacerdotum septem filii, qui hoc faciebant.
5:19:15:ACTES:1:1986:NOVA_VULGATA Respondens autem spiritus nequam dixit eis: “ Iesum novi et Paulum scio; vos autem qui estis? ”.
5:19:16:ACTES:1:1986:NOVA_VULGATA Et insiliens homo in eos, in quo erat spiritus malus, dominatus amborum invaluit contra eos, ita ut nudi et vulnerati effugerent de domo illa.
5:19:17:ACTES:1:1986:NOVA_VULGATA Hoc autem notum factum est omnibus Iudaeis atque Graecis, qui habitabant Ephesi, et cecidit timor super omnes illos, et magnificabatur nomen Domini Iesu.
5:19:18:ACTES:1:1986:NOVA_VULGATA Multique credentium veniebant confitentes et annuntiantes actus suos.
5:19:19:ACTES:1:1986:NOVA_VULGATA Multi autem ex his, qui fuerant curiosa sectati, conferentes libros combusserunt coram omnibus; et computaverunt pretia illorum et invenerunt argenti quinquaginta milia.
5:19:20:ACTES:1:1986:NOVA_VULGATA Ita fortiter verbum Domini crescebat et convalescebat.
5:19:21:ACTES:1:1986:NOVA_VULGATA His autem expletis, proposuit Paulus in Spiritu, transita Macedonia et Achaia, ire Hierosolymam, dicens: “ Postquam fuero ibi, oportet me et Romam videre ”.
5:19:22:ACTES:1:1986:NOVA_VULGATA Mittens autem in Macedoniam duos ex ministrantibus sibi, Timotheum et Erastum, ipse remansit ad tempus in Asia.
5:19:23:ACTES:1:1986:NOVA_VULGATA Facta est autem in illo tempore turbatio non minima de via.
5:19:24:ACTES:1:1986:NOVA_VULGATA Demetrius enim quidam nomine, argentarius, faciens aedes argenteas Dianae praestabat artificibus non modicum quaestum;
5:19:25:ACTES:1:1986:NOVA_VULGATA quos congregans et eos, qui eiusmodi erant opifices, dixit: “ Viri, scitis quia de hoc artificio acquisitio est nobis;
5:19:26:ACTES:1:1986:NOVA_VULGATA et videtis et auditis quia non solum Ephesi, sed paene totius Asiae Paulus hic suadens avertit multam turbam dicens quoniam non sunt dii, qui manibus fiunt.
5:19:27:ACTES:1:1986:NOVA_VULGATA Non solum autem haec periclitatur nobis pars in redargutionem venire, sed et magnae deae Dianae templum in nihilum reputari, et destrui incipiet maiestas eius, quam tota Asia et orbis colit ”.
5:19:28:ACTES:1:1986:NOVA_VULGATA His auditis, repleti sunt ira et clamabant dicentes: “ Magna Diana Ephesiorum! ”;
5:19:29:ACTES:1:1986:NOVA_VULGATA et impleta est civitas confusione, et impetum fecerunt uno animo in theatrum, rapto Gaio et Aristarcho Macedonibus, comitibus Pauli.
5:19:30:ACTES:1:1986:NOVA_VULGATA Paulo autem volente intrare in populum, non permiserunt discipuli;
5:19:31:ACTES:1:1986:NOVA_VULGATA quidam autem de Asiarchis, qui erant amici eius, miserunt ad eum rogantes, ne se daret in theatrum.
5:19:32:ACTES:1:1986:NOVA_VULGATA Alii autem aliud clamabant; erat enim ecclesia confusa, et plures nesciebant qua ex causa convenissent.
5:19:33:ACTES:1:1986:NOVA_VULGATA De turba autem instruxerunt Alexandrum, propellentibus eum Iudaeis; Alexander ergo, manu silentio postulato, volebat rationem reddere populo.
5:19:34:ACTES:1:1986:NOVA_VULGATA Quem ut cognoverunt Iudaeum esse, vox facta est una omnium quasi per horas duas clamantium: “ Magna Diana Ephesiorum ”.
5:19:35:ACTES:1:1986:NOVA_VULGATA Et cum sedasset scriba turbam, dixit: “ Viri Ephesii, quis enim est hominum, qui nesciat Ephesiorum civitatem cultricem esse magnae Dianae et simulacri a Iove delapsi?
5:19:36:ACTES:1:1986:NOVA_VULGATA Cum ergo his contradici non possit, oportet vos sedatos esse et nihil temere agere.
5:19:37:ACTES:1:1986:NOVA_VULGATA Adduxistis enim homines istos neque sacrilegos neque blasphemantes deam nostram.
5:19:38:ACTES:1:1986:NOVA_VULGATA Quod si Demetrius et, qui cum eo sunt, artifices habent adversus aliquem causam, conventus forenses aguntur, et proconsules sunt: accusent invicem.
5:19:39:ACTES:1:1986:NOVA_VULGATA Si quid autem ulterius quaeritis, in legitima ecclesia poterit absolvi.
5:19:40:ACTES:1:1986:NOVA_VULGATA Nam et periclitamur argui seditionis hodiernae, cum nullus obnoxius sit, de quo non possimus reddere rationem concursus istius ”. Et cum haec dixisset, dimisit ecclesiam.
5:20:1:ACTES:1:1986:NOVA_VULGATA Postquam autem cessavit tumultus, accersitis Paulus discipulis et exhortatus eos, valedixit et profectus est, ut iret in Macedoniam.
5:20:2:ACTES:1:1986:NOVA_VULGATA Cum autem perambulasset partes illas et exhortatus eos fuisset multo sermone, venit ad Graeciam;
5:20:3:ACTES:1:1986:NOVA_VULGATA cumque fecisset menses tres, factae sunt illi insidiae a Iudaeis navigaturo in Syriam, habuitque consilium, ut reverteretur per Macedoniam.
5:20:4:ACTES:1:1986:NOVA_VULGATA Comitabatur autem eum Sopater Pyrrhi Beroeensis, Thessalonicensium vero Aristarchus et Secundus et Gaius Derbeus et Timotheus, Asiani vero Tychicus et Trophimus.
5:20:5:ACTES:1:1986:NOVA_VULGATA Hi cum praecessissent, sustinebant nos Troade;
5:20:6:ACTES:1:1986:NOVA_VULGATA nos vero navigavimus post dies Azymorum a Philippis et venimus ad eos Troadem in diebus quinque, ubi demorati sumus diebus septem.
5:20:7:ACTES:1:1986:NOVA_VULGATA In una autem sabbatorum, cum convenissemus ad frangendum panem, Paulus disputabat eis, profecturus in crastinum, protraxitque sermonem usque in mediam noctem.
5:20:8:ACTES:1:1986:NOVA_VULGATA Erant autem lampades copiosae in cenaculo, ubi eramus congregati;
5:20:9:ACTES:1:1986:NOVA_VULGATA sedens autem quidam adulescens nomine Eutychus super fenestram, cum mergeretur somno gravi, disputante diutius Paulo, eductus somno cecidit de tertio cenaculo deorsum et sublatus est mortuus.
5:20:10:ACTES:1:1986:NOVA_VULGATA Cum descendisset autem Paulus, incubuit super eum et complexus dixit: “ Nolite turbari, anima enim ipsius in eo est! ”.
5:20:11:ACTES:1:1986:NOVA_VULGATA Ascendens autem frangensque panem et gustans satisque allocutus usque in lucem, sic profectus est.
5:20:12:ACTES:1:1986:NOVA_VULGATA Adduxerunt autem puerum viventem et consolati sunt non minime.
5:20:13:ACTES:1:1986:NOVA_VULGATA Nos autem praecedentes navi enavigavimus in Asson, inde suscepturi Paulum; sic enim disposuerat volens ipse per terram iter facere.
5:20:14:ACTES:1:1986:NOVA_VULGATA Cum autem convenisset nos in Asson, assumpto eo, venimus Mitylenen
5:20:15:ACTES:1:1986:NOVA_VULGATA et inde navigantes sequenti die pervenimus contra Chium et alia applicuimus Samum et sequenti venimus Miletum.
5:20:16:ACTES:1:1986:NOVA_VULGATA Proposuerat enim Paulus transnavigare Ephesum, ne qua mora illi fieret in Asia; festinabat enim, si possibile sibi esset, ut diem Pentecosten faceret Hierosolymis.
5:20:17:ACTES:1:1986:NOVA_VULGATA A Mileto autem mittens Ephesum convocavit presbyteros ecclesiae.
5:20:18:ACTES:1:1986:NOVA_VULGATA Qui cum venissent ad eum, dixit eis: “ Vos scitis a prima die, qua ingressus sum in Asiam, qualiter vobiscum per omne tempus fuerim,
5:20:19:ACTES:1:1986:NOVA_VULGATA serviens Domino cum omni humilitate et lacrimis et tentationibus, quae mihi acciderunt in insidiis Iudaeorum;
5:20:20:ACTES:1:1986:NOVA_VULGATA quomodo nihil subtraxerim utilium, quominus annuntiarem vobis et docerem vos publice et per domos,
5:20:21:ACTES:1:1986:NOVA_VULGATA testificans Iudaeis atque Graecis in Deum paenitentiam et fidem in Dominum nostrum Iesum.
5:20:22:ACTES:1:1986:NOVA_VULGATA Et nunc ecce alligatus ego Spiritu vado in Ierusalem, quae in ea eventura sint mihi ignorans,
5:20:23:ACTES:1:1986:NOVA_VULGATA nisi quod Spiritus Sanctus per omnes civitates protestatur mihi dicens quoniam vincula et tribulationes me manent.
5:20:24:ACTES:1:1986:NOVA_VULGATA Sed nihili facio animam meam pretiosam mihi, dummodo consummem cursum meum et ministerium, quod accepi a Domino Iesu, testificari evangelium gratiae Dei.
5:20:25:ACTES:1:1986:NOVA_VULGATA Et nunc ecce ego scio quia amplius non videbitis faciem meam vos omnes, per quos transivi praedicans regnum;
5:20:26:ACTES:1:1986:NOVA_VULGATA quapropter contestor vos hodierna die, quia mundus sum a sanguine omnium;
5:20:27:ACTES:1:1986:NOVA_VULGATA non enim subterfugi, quominus annuntiarem omne consilium Dei vobis.
5:20:28:ACTES:1:1986:NOVA_VULGATA Attendite vobis et universo gregi, in quo vos Spiritus Sanctus posuit episcopos, pascere ecclesiam Dei, quam acquisivit sanguine suo.
5:20:29:ACTES:1:1986:NOVA_VULGATA Ego scio quoniam intrabunt post discessionem meam lupi graves in vos non parcentes gregi;
5:20:30:ACTES:1:1986:NOVA_VULGATA et ex vobis ipsis exsurgent viri loquentes perversa, ut abstrahant discipulos post se.
5:20:31:ACTES:1:1986:NOVA_VULGATA Propter quod vigilate, memoria retinentes quoniam per triennium nocte et die non cessavi cum lacrimis monens unumquemque vestrum.
5:20:32:ACTES:1:1986:NOVA_VULGATA Et nunc commendo vos Deo et verbo gratiae ipsius, qui potens est aedificare et dare hereditatem in sanctificatis omnibus.
5:20:33:ACTES:1:1986:NOVA_VULGATA Argentum aut aurum aut vestem nullius concupivi;
5:20:34:ACTES:1:1986:NOVA_VULGATA ipsi scitis quoniam ad ea, quae mihi opus erant et his, qui mecum sunt, ministraverunt manus istae.
5:20:35:ACTES:1:1986:NOVA_VULGATA Omnia ostendi vobis quoniam sic laborantes oportet suscipere infirmos, ac meminisse verborum Domini Iesu, quoniam ipse dixit: “Beatius est magis dare quam accipere!” ”.
5:20:36:ACTES:1:1986:NOVA_VULGATA Et cum haec dixisset, positis genibus suis, cum omnibus illis oravit.
5:20:37:ACTES:1:1986:NOVA_VULGATA Magnus autem fletus factus est omnium; et procumbentes super collum Pauli osculabantur eum
5:20:38:ACTES:1:1986:NOVA_VULGATA dolentes maxime in verbo, quod dixerat, quoniam amplius faciem eius non essent visuri. Et deducebant eum ad navem.
5:21:1:ACTES:1:1986:NOVA_VULGATA Cum autem factum esset, ut navigaremus abstracti ab eis, recto cursu venimus Cho et sequenti die Rhodum et inde Patara;
5:21:2:ACTES:1:1986:NOVA_VULGATA et cum invenissemus navem transfretantem in Phoenicen, ascendentes navigavimus.
5:21:3:ACTES:1:1986:NOVA_VULGATA Cum paruissemus autem Cypro, et relinquentes eam ad sinistram navigabamus in Syriam et venimus Tyrum, ibi enim navis erat expositura onus.
5:21:4:ACTES:1:1986:NOVA_VULGATA Inventis autem discipulis, mansimus ibi diebus septem; qui Paulo dicebant per Spiritum, ne iret Hierosolymam.
5:21:5:ACTES:1:1986:NOVA_VULGATA Et explicitis diebus, profecti ibamus, deducentibus nos omnibus cum uxoribus et filiis usque foras civitatem; et positis genibus in litore orantes,
5:21:6:ACTES:1:1986:NOVA_VULGATA valefecimus invicem et ascendimus in navem; illi autem redierunt in sua.
5:21:7:ACTES:1:1986:NOVA_VULGATA Nos vero, navigatione explicita, a Tyro devenimus Ptolemaida et, salutatis fratribus, mansimus die una apud illos.
5:21:8:ACTES:1:1986:NOVA_VULGATA Alia autem die profecti venimus Caesaream et intrantes in domum Philippi evangelistae, qui erat de septem, mansimus apud eum.
5:21:9:ACTES:1:1986:NOVA_VULGATA Huic autem erant filiae quattuor virgines prophetantes.
5:21:10:ACTES:1:1986:NOVA_VULGATA Et cum moraremur plures dies, supervenit quidam a Iudaea propheta nomine Agabus;
5:21:11:ACTES:1:1986:NOVA_VULGATA is cum venisset ad nos et tulisset zonam Pauli, alligans sibi pedes et manus dixit: “ Haec dicit Spiritus Sanctus: Virum, cuius est zona haec, sic alligabunt in Ierusalem Iudaei et tradent in manus gentium ”.
5:21:12:ACTES:1:1986:NOVA_VULGATA Quod cum audissemus, rogabamus nos et, qui loci illius erant, ne ipse ascenderet Ierusalem.
5:21:13:ACTES:1:1986:NOVA_VULGATA Tunc respondit Paulus: “ Quid facitis flentes et affligentes cor meum? Ego enim non solum alligari sed et mori in Ierusalem paratus sum propter nomen Domini Iesu ”.
5:21:14:ACTES:1:1986:NOVA_VULGATA Et cum ei suadere non possemus, quievimus dicentes: “ Domini voluntas fiat! ”.
5:21:15:ACTES:1:1986:NOVA_VULGATA Post dies autem istos praeparati ascendebamus Hierosolymam;
5:21:16:ACTES:1:1986:NOVA_VULGATA venerunt autem et ex discipulis a Caesarea nobiscum adducentes apud quem hospitaremur, Mnasonem quendam Cyprium, antiquum discipulum.
5:21:17:ACTES:1:1986:NOVA_VULGATA Et cum venissemus Hierosolymam, libenter exceperunt nos fratres.
5:21:18:ACTES:1:1986:NOVA_VULGATA Sequenti autem die introibat Paulus nobiscum ad Iacobum, omnesque collecti sunt presbyteri.
5:21:19:ACTES:1:1986:NOVA_VULGATA Quos cum salutasset, narrabat per singula, quae fecisset Deus in gentibus per ministerium ipsius.
5:21:20:ACTES:1:1986:NOVA_VULGATA At illi cum audissent, glorificabant Deum dixeruntque ei: “ Vides, frater, quot milia sint in Iudaeis, qui crediderunt, et omnes aemulatores sunt legis;
5:21:21:ACTES:1:1986:NOVA_VULGATA audierunt autem de te quia discessionem doceas a Moyse omnes, qui per gentes sunt, Iudaeos, dicens non debere circumcidere eos filios suos neque secundum consuetudines ambulare.
5:21:22:ACTES:1:1986:NOVA_VULGATA Quid ergo est? Utique audient te supervenisse.
5:21:23:ACTES:1:1986:NOVA_VULGATA Hoc ergo fac, quod tibi dicimus. Sunt nobis viri quattuor votum habentes super se;
5:21:24:ACTES:1:1986:NOVA_VULGATA his assumptis, sanctifica te cum illis et impende pro illis, ut radant capita, et scient omnes quia, quae de te audierunt, nihil sunt, sed ambulas et ipse custodiens legem.
5:21:25:ACTES:1:1986:NOVA_VULGATA De his autem, qui crediderunt, gentibus nos scripsimus iudicantes, ut abstineant ab idolothyto et sanguine et suffocato et fornicatione ”.
5:21:26:ACTES:1:1986:NOVA_VULGATA Tunc Paulus, assumptis viris, postera die purificatus cum illis intravit in templum annuntians expletionem dierum purificationis, donec offerretur pro unoquoque eorum oblatio.
5:21:27:ACTES:1:1986:NOVA_VULGATA Dum autem septem dies consummarentur, hi, qui de Asia erant, Iudaei cum vidissent eum in templo, concitaverunt omnem turbam et iniecerunt ei manus
5:21:28:ACTES:1:1986:NOVA_VULGATA clamantes: “ Viri Israelitae, adiuvate! Hic est homo, qui adversus populum et legem et locum hunc omnes ubique docens, insuper et Graecos induxit in templum et polluit sanctum locum istum ”.
5:21:29:ACTES:1:1986:NOVA_VULGATA Viderant enim Trophimum Ephesium in civitate cum ipso, quem aestimabant quoniam in templum induxisset Paulus.
5:21:30:ACTES:1:1986:NOVA_VULGATA Commotaque est civitas tota, et facta est concursio populi, et apprehendentes Paulum trahebant eum extra templum, et statim clausae sunt ianuae.
5:21:31:ACTES:1:1986:NOVA_VULGATA Quaerentibus autem eum occidere, nuntiatum est tribuno cohortis quia tota confunditur Ierusalem,
5:21:32:ACTES:1:1986:NOVA_VULGATA qui statim, assumptis militibus et centurionibus, decucurrit ad illos; qui cum vidissent tribunum et milites, cessaverunt percutere Paulum.
5:21:33:ACTES:1:1986:NOVA_VULGATA Tunc accedens tribunus apprehendit eum et iussit alligari catenis duabus et interrogabat quis esset et quid fecisset.
5:21:34:ACTES:1:1986:NOVA_VULGATA Alii autem aliud clamabant in turba; et cum non posset certum cognoscere prae tumultu, iussit duci eum in castra.
5:21:35:ACTES:1:1986:NOVA_VULGATA Et cum venisset ad gradus, contigit ut portaretur a militibus propter vim turbae;
5:21:36:ACTES:1:1986:NOVA_VULGATA sequebatur enim multitudo populi clamantes: “ Tolle eum! ”.
5:21:37:ACTES:1:1986:NOVA_VULGATA Et cum coepisset induci in castra, Paulus dicit tribuno: “ Si licet mihi loqui aliquid ad te? ”. Qui dixit: “ Graece nosti?
5:21:38:ACTES:1:1986:NOVA_VULGATA Nonne tu es Aegyptius, qui ante hos dies tumultum concitasti et eduxisti in desertum quattuor milia virorum sicariorum? ”.
5:21:39:ACTES:1:1986:NOVA_VULGATA Et dixit Paulus: “ Ego homo sum quidem Iudaeus a Tarso Ciliciae, non ignotae civitatis municeps; rogo autem te, permitte mihi loqui ad populum ”.
5:21:40:ACTES:1:1986:NOVA_VULGATA Et cum ille permisisset, Paulus stans in gradibus annuit manu ad plebem et, magno silentio facto, allocutus est Hebraea lingua dicens:
5:22:1:ACTES:1:1986:NOVA_VULGATA “ Viri fratres et patres, audi te a me, quam ad vos nunc reddo, rationem ”.
5:22:2:ACTES:1:1986:NOVA_VULGATA Cum audissent autem quia Hebraea lingua loquebatur ad illos, magis praestiterunt silentium. Et dixit:
5:22:3:ACTES:1:1986:NOVA_VULGATA “ Ego sum vir Iudaeus, natus Tarso Ciliciae, enutritus autem in ista civitate, secus pedes Gamaliel eruditus iuxta veritatem paternae legis, aemulator Dei, sicut et vos omnes estis hodie.
5:22:4:ACTES:1:1986:NOVA_VULGATA Qui hanc viam persecutus sum usque ad mortem, alligans et tradens in custodias viros ac mulieres,
5:22:5:ACTES:1:1986:NOVA_VULGATA sicut et princeps sacerdotum testimonium mihi reddit et omne concilium; a quibus et epistulas accipiens ad fratres, Damascum pergebam, ut adducerem et eos, qui ibi essent, vinctos in Ierusalem, uti punirentur.
5:22:6:ACTES:1:1986:NOVA_VULGATA Factum est autem, eunte me et appropinquante Damasco, circa mediam diem subito de caelo circumfulsit me lux copiosa;
5:22:7:ACTES:1:1986:NOVA_VULGATA et decidi in terram et audivi vocem dicentem mihi: “Saul, Saul, quid me persequeris?”.
5:22:8:ACTES:1:1986:NOVA_VULGATA Ego autem respondi: “Quis es, Domine?”. Dixitque ad me: “Ego sum Iesus Nazarenus, quem tu persequeris”.
5:22:9:ACTES:1:1986:NOVA_VULGATA Et, qui mecum erant, lumen quidem viderunt, vocem autem non audierunt eius, qui loquebatur mecum.
5:22:10:ACTES:1:1986:NOVA_VULGATA Et dixi: “Quid faciam, Domine?”. Dominus autem dixit ad me: “Surgens vade Damascum, et ibi tibi dicetur de omnibus, quae statutum est tibi, ut faceres”.
5:22:11:ACTES:1:1986:NOVA_VULGATA Et cum non viderem prae claritate luminis illius, ad manum deductus a comitibus veni Damascum.
5:22:12:ACTES:1:1986:NOVA_VULGATA Ananias autem quidam vir religiosus secundum legem, testimonium habens ab omnibus habitantibus Iudaeis,
5:22:13:ACTES:1:1986:NOVA_VULGATA veniens ad me et astans dixit mihi: “Saul frater, respice!”. Et ego eadem hora respexi in eum.
5:22:14:ACTES:1:1986:NOVA_VULGATA At ille dixit: “Deus patrum nostrorum praeordinavit te, ut cognosceres voluntatem eius et videres Iustum et audires vocem ex ore eius,
5:22:15:ACTES:1:1986:NOVA_VULGATA quia eris testis illi ad omnes homines eorum, quae vidisti et audisti.
5:22:16:ACTES:1:1986:NOVA_VULGATA Et nunc quid moraris? Exsurgens baptizare et ablue peccata tua, invocato nomine ipsius”.
5:22:17:ACTES:1:1986:NOVA_VULGATA Factum est autem, revertenti mihi in Ierusalem et oranti in templo fieri me in stupore mentis
5:22:18:ACTES:1:1986:NOVA_VULGATA et videre illum dicentem mihi: “Festina et exi velociter ex Ierusalem, quoniam non recipient testimonium tuum de me”.
5:22:19:ACTES:1:1986:NOVA_VULGATA Et ego dixi: “Domine, ipsi sciunt quia ego eram concludens in carcerem et caedens per synagogas eos, qui credebant in te;
5:22:20:ACTES:1:1986:NOVA_VULGATA et cum funderetur sanguis Stephani testis tui, et ipse astabam et consentiebam et custodiebam vestimenta interficientium illum”.
5:22:21:ACTES:1:1986:NOVA_VULGATA Et dixit ad me: “Vade, quoniam ego in nationes longe mittam te” ”.
5:22:22:ACTES:1:1986:NOVA_VULGATA Audiebant autem eum usque ad hoc verbum et levaverunt vocem suam dicentes: “ Tolle de terra eiusmodi, non enim fas est eum vivere! ”.
5:22:23:ACTES:1:1986:NOVA_VULGATA Vociferantibus autem eis et proicientibus vestimenta sua et pulverem iactantibus in aerem,
5:22:24:ACTES:1:1986:NOVA_VULGATA iussit tribunus induci eum in castra dicens flagellis eum interrogari, ut sciret propter quam causam sic acclamarent ei.
5:22:25:ACTES:1:1986:NOVA_VULGATA Et cum astrinxissent eum loris, dixit astanti centurioni Paulus: “ Si hominem Romanum et indemnatum licet vobis flagellare? ”.
5:22:26:ACTES:1:1986:NOVA_VULGATA Quo audito, centurio accedens ad tribunum nuntiavit dicens: “ Quid acturus es? Hic enim homo Romanus est ”.
5:22:27:ACTES:1:1986:NOVA_VULGATA Accedens autem tribunus dixit illi: “ Dic mihi, tu Romanus es? ”. At ille dixit: “ Etiam ”.
5:22:28:ACTES:1:1986:NOVA_VULGATA Et respondit tribunus: “ Ego multa summa civitatem hanc consecutus sum ”. Et Paulus ait: “ Ego autem et natus sum ”.
5:22:29:ACTES:1:1986:NOVA_VULGATA Protinus ergo discesserunt ab illo, qui eum interrogaturi erant; tribunus quoque timuit, postquam rescivit quia Romanus esset, et quia alligasset eum.
5:22:30:ACTES:1:1986:NOVA_VULGATA Postera autem die, volens scire diligenter qua ex causa accusaretur a Iudaeis, solvit eum et iussit principes sacerdotum convenire et omne concilium et producens Paulum statuit coram illis.
5:23:1:ACTES:1:1986:NOVA_VULGATA Intendens autem concilium Paulus ait: “ Viri fratres, ego omni conscientia bona conversatus sum ante Deum usque in hodiernum diem ”.
5:23:2:ACTES:1:1986:NOVA_VULGATA Princeps autem sacerdotum Ananias praecepit astantibus sibi percutere os eius.
5:23:3:ACTES:1:1986:NOVA_VULGATA Tunc Paulus ad eum dixit: “ Percutiet te Deus, paries dealbate! Et tu sedes iudicans me secundum legem et contra legem iubes me percuti? ”.
5:23:4:ACTES:1:1986:NOVA_VULGATA Et, qui astabant, dixerunt: “ Summum sacerdotem Dei maledicis?”.
5:23:5:ACTES:1:1986:NOVA_VULGATA Dixit autem Paulus: “ Nesciebam, fratres, quia princeps est sacerdotum; scriptum est enim: “Principem populi tui non maledices” ”.
5:23:6:ACTES:1:1986:NOVA_VULGATA Sciens autem Paulus quia una pars esset sadducaeorum, et altera pharisaeorum, exclamabat in concilio: “ Viri fratres, ego pharisaeus sum, filius pharisaeorum; de spe et resurrectione mortuorum ego iudicor ”.
5:23:7:ACTES:1:1986:NOVA_VULGATA Et cum haec diceret, facta est dissensio inter pharisaeos et sadducaeos; et divisa est multitudo.
5:23:8:ACTES:1:1986:NOVA_VULGATA Sadducaei enim dicunt non esse resurrectionem neque angelum neque spiritum; pharisaei autem utrumque confitentur.
5:23:9:ACTES:1:1986:NOVA_VULGATA Factus est autem clamor magnus; et surgentes scribae quidam partis pharisaeorum pugnabant dicentes: “ Nihil mali invenimus in homine isto: quod si spiritus locutus est ei aut angelus ”;
5:23:10:ACTES:1:1986:NOVA_VULGATA et cum magna dissensio facta esset, timens tribunus ne discerperetur Paulus ab ipsis, iussit milites descendere, ut raperent eum de medio eorum ac deducerent in castra.
5:23:11:ACTES:1:1986:NOVA_VULGATA Sequenti autem nocte, assistens ei Dominus ait: “ Constans esto! Sicut enim testificatus es, quae sunt de me, in Ierusalem, sic te oportet et Romae testificari ”.
5:23:12:ACTES:1:1986:NOVA_VULGATA Facta autem die, faciebant concursum Iudaei et devoverunt se dicentes neque manducaturos neque bibituros, donec occiderent Paulum.
5:23:13:ACTES:1:1986:NOVA_VULGATA Erant autem plus quam quadraginta, qui hanc coniurationem fecerant;
5:23:14:ACTES:1:1986:NOVA_VULGATA qui accedentes ad principes sacerdotum et seniores dixerunt: “ Devotione devovimus nos nihil gustaturos, donec occidamus Paulum.
5:23:15:ACTES:1:1986:NOVA_VULGATA Nunc ergo vos notum facite tribuno cum concilio, ut producat illum ad vos, tamquam aliquid certius cognituri de eo; nos vero, priusquam appropiet, parati sumus interficere illum ”.
5:23:16:ACTES:1:1986:NOVA_VULGATA Quod cum audisset filius sororis Pauli insidias, venit et intravit in castra nuntiavitque Paulo.
5:23:17:ACTES:1:1986:NOVA_VULGATA Vocans autem Paulus ad se unum ex centurionibus ait: “ Adulescentem hunc perduc ad tribunum, habet enim aliquid indicare illi ”.
5:23:18:ACTES:1:1986:NOVA_VULGATA Et ille quidem assumens eum duxit ad tribunum et ait: “ Vinctus Paulus vocans rogavit me hunc adulescentem perducere ad te, habentem aliquid loqui tibi ”.
5:23:19:ACTES:1:1986:NOVA_VULGATA Apprehendens autem tribunus manum illius, secessit cum eo seorsum et interrogabat: “ Quid est, quod habes indicare mihi? ”.
5:23:20:ACTES:1:1986:NOVA_VULGATA Ille autem dixit: “ Iudaei constituerunt rogare te, ut crastina die Paulum producas in concilium, quasi aliquid certius inquisiturum sit de illo.
5:23:21:ACTES:1:1986:NOVA_VULGATA Tu ergo ne credideris illis; insidiantur enim ei ex eis viri amplius quadraginta, qui se devoverunt non manducare neque bibere, donec interficiant eum; et nunc parati sunt exspectantes promissum tuum ”.
5:23:22:ACTES:1:1986:NOVA_VULGATA Tribunus igitur dimisit adulescentem praecipiens, ne cui eloqueretur quoniam “ haec nota mihi fecisti ”.
5:23:23:ACTES:1:1986:NOVA_VULGATA Et vocatis duobus centurionibus, dixit: “ Parate milites ducentos, ut eant usque Caesaream, et equites septuaginta et lancearios ducentos, a tertia hora noctis,
5:23:24:ACTES:1:1986:NOVA_VULGATA et iumenta praeparate ”, ut imponentes Paulum salvum perducerent ad Felicem praesidem,
5:23:25:ACTES:1:1986:NOVA_VULGATA scribens epistulam habentem formam hanc:
5:23:26:ACTES:1:1986:NOVA_VULGATA “ Claudius Lysias optimo praesidi Felici salutem.
5:23:27:ACTES:1:1986:NOVA_VULGATA Virum hunc comprehensum a Iudaeis et incipientem interfici ab eis, superveniens cum exercitu eripui, cognito quia Romanus est.
5:23:28:ACTES:1:1986:NOVA_VULGATA Volensque scire causam, propter quam accusabant illum, deduxi in concilium eorum;
5:23:29:ACTES:1:1986:NOVA_VULGATA quem inveni accusari de quaestionibus legis ipsorum, nihil vero dignum morte aut vinculis habentem crimen.
5:23:30:ACTES:1:1986:NOVA_VULGATA Et cum mihi perlatum esset de insidiis, quae in virum pararentur, confestim misi ad te denuntians et accusatoribus, ut dicant adversum eum apud te ”.
5:23:31:ACTES:1:1986:NOVA_VULGATA Milites ergo, secundum praeceptum sibi assumentes Paulum, duxerunt per noctem in Antipatridem;
5:23:32:ACTES:1:1986:NOVA_VULGATA et postera die, dimissis equitibus, ut abirent cum eo, reversi sunt ad castra.
5:23:33:ACTES:1:1986:NOVA_VULGATA Qui cum venissent Caesaream et tradidissent epistulam praesidi, statuerunt ante illum et Paulum.
5:23:34:ACTES:1:1986:NOVA_VULGATA Cum legisset autem et interrogasset de qua provincia esset, et cognoscens quia de Cilicia:
5:23:35:ACTES:1:1986:NOVA_VULGATA “ Audiam te, inquit, cum et accusatores tui venerint ”; iussitque in praetorio Herodis custodiri eum.
5:24:1:ACTES:1:1986:NOVA_VULGATA Post quinque autem dies, descendit princeps sacerdo tum Ananias cum senioribus quibusdam et Tertullo quodam oratore, qui adierunt praesidem adversus Paulum.
5:24:2:ACTES:1:1986:NOVA_VULGATA Et citato eo, coepit accusare Tertullus dicens: “ Cum in multa pace agamus per te, et multa corrigantur genti huic per tuam providentiam,
5:24:3:ACTES:1:1986:NOVA_VULGATA semper et ubique suscipimus, optime Felix, cum omni gratiarum actione.
5:24:4:ACTES:1:1986:NOVA_VULGATA Ne diutius autem te protraham, oro, breviter audias nos pro tua clementia.
5:24:5:ACTES:1:1986:NOVA_VULGATA Invenimus enim hunc hominem pestiferum et concitantem seditiones omnibus Iudaeis, qui sunt in universo orbe, et auctorem seditionis sectae Nazarenorum,
5:24:6:ACTES:1:1986:NOVA_VULGATA qui etiam templum violare conatus est, quem et apprehendimus,
5:24:7:ACTES:1:1986:NOVA_VULGATA 
5:24:8:ACTES:1:1986:NOVA_VULGATA a quo poteris ipse diiudicans de omnibus istis cognoscere, de quibus nos accusamus eum ”.
5:24:9:ACTES:1:1986:NOVA_VULGATA Adiecerunt autem et Iudaei dicentes haec ita se habere.
5:24:10:ACTES:1:1986:NOVA_VULGATA Respondit autem Paulus, annuente sibi praeside dicere: “ Ex multis annis esse te iudicem genti huic sciens bono animo de causa mea rationem reddam,
5:24:11:ACTES:1:1986:NOVA_VULGATA cum possis cognoscere quia non plus sunt dies mihi quam duodecim, ex quo ascendi adorare in Ierusalem,
5:24:12:ACTES:1:1986:NOVA_VULGATA et neque in templo invenerunt me cum aliquo disputantem aut concursum facientem turbae neque in synagogis neque in civitate,
5:24:13:ACTES:1:1986:NOVA_VULGATA neque probare possunt tibi, de quibus nunc accusant me.
5:24:14:ACTES:1:1986:NOVA_VULGATA Confiteor autem hoc tibi, quod secundum viam, quam dicunt haeresim, sic deservio patrio Deo credens omnibus, quae secundum Legem sunt et in Prophetis scripta,
5:24:15:ACTES:1:1986:NOVA_VULGATA spem habens in Deum, quam et hi ipsi exspectant, resurrectionem futuram iustorum et iniquorum.
5:24:16:ACTES:1:1986:NOVA_VULGATA In hoc et ipse studeo sine offendiculo conscientiam habere ad Deum et ad homines semper.
5:24:17:ACTES:1:1986:NOVA_VULGATA Post annos autem plures, eleemosynas facturus in gentem meam veni et oblationes;
5:24:18:ACTES:1:1986:NOVA_VULGATA in quibus invenerunt me purificatum in templo, non cum turba neque cum tumultu;
5:24:19:ACTES:1:1986:NOVA_VULGATA quidam autem ex Asia Iudaei, quos oportebat apud te praesto esse et accusare, si quid haberent adversum me;
5:24:20:ACTES:1:1986:NOVA_VULGATA aut hi ipsi dicant quid invenerint iniquitatis, cum starem in concilio,
5:24:21:ACTES:1:1986:NOVA_VULGATA nisi de una hac voce, qua clamavi inter eos stans: De resurrectione mortuorum ego iudicor hodie apud vos! ”.
5:24:22:ACTES:1:1986:NOVA_VULGATA Distulit autem illos Felix certissime sciens ea, quae de hac via sunt, dicens: “ Cum tribunus Lysias descenderit, cognoscam causam vestram ”,
5:24:23:ACTES:1:1986:NOVA_VULGATA iubens centurioni custodiri eum et habere mitigationem, nec quemquam prohibere de suis ministrare ei.
5:24:24:ACTES:1:1986:NOVA_VULGATA Post aliquot autem dies, adveniens Felix cum Drusilla uxore sua, quae erat Iudaea, vocavit Paulum et audivit ab eo de fide, quae est in Christum Iesum.
5:24:25:ACTES:1:1986:NOVA_VULGATA Disputante autem illo de iustitia et continentia et de iudicio futuro, timefactus Felix respondit: “ Quod nunc attinet, vade; tempore autem opportuno accersiam te ”,
5:24:26:ACTES:1:1986:NOVA_VULGATA simul et sperans quia pecunia daretur sibi a Paulo; propter quod et frequenter accersiens eum loquebatur cum eo.
5:24:27:ACTES:1:1986:NOVA_VULGATA Biennio autem expleto, accepit successorem Felix Porcium Festum; volensque gratiam praestare Iudaeis, Felix reliquit Paulum vinctum.
5:25:1:ACTES:1:1986:NOVA_VULGATA Festus ergo cum venisset in provinciam, post triduum ascendit Hierosolymam a Caesarea;
5:25:2:ACTES:1:1986:NOVA_VULGATA adieruntque eum principes sacerdotum et primi Iudaeorum adversus Paulum, et rogabant eum
5:25:3:ACTES:1:1986:NOVA_VULGATA postulantes gratiam adversum eum, ut iuberet perduci eum in Ierusalem, insidias tendentes, ut eum interficerent in via.
5:25:4:ACTES:1:1986:NOVA_VULGATA Festus igitur respondit servari Paulum in Caesarea, se autem maturius profecturum:
5:25:5:ACTES:1:1986:NOVA_VULGATA “ Qui ergo in vobis, ait, potentes sunt, descendentes simul, si quod est in viro crimen, accusent eum ”.
5:25:6:ACTES:1:1986:NOVA_VULGATA Demoratus autem inter eos dies non amplius quam octo aut decem, descendit Caesaream; et altera die sedit pro tribunali et iussit Paulum adduci.
5:25:7:ACTES:1:1986:NOVA_VULGATA Qui cum perductus esset, circumsteterunt eum, qui ab Hierosolyma descenderant, Iudaei, multas et graves causas obicientes, quas non poterant probare,
5:25:8:ACTES:1:1986:NOVA_VULGATA Paulo rationem reddente: “ Neque in legem Iudaeorum neque in templum neque in Caesarem quidquam peccavi ”.
5:25:9:ACTES:1:1986:NOVA_VULGATA Festus autem volens Iudaeis gratiam praestare, respondens Paulo dixit: “ Vis Hierosolymam ascendere et ibi de his iudicari apud me? ”.
5:25:10:ACTES:1:1986:NOVA_VULGATA Dixit autem Paulus: “ Ad tribunal Caesaris sto, ubi me oportet iudicari. Iudaeis nihil nocui, sicut et tu melius nosti.
5:25:11:ACTES:1:1986:NOVA_VULGATA Si ergo iniuste egi et dignum morte aliquid feci, non recuso mori; si vero nihil est eorum, quae hi accusant me, nemo potest me illis donare. Caesarem appello! ”.
5:25:12:ACTES:1:1986:NOVA_VULGATA Tunc Festus cum consilio locutus respondit: “ Caesarem appellasti; ad Caesarem ibis ”.
5:25:13:ACTES:1:1986:NOVA_VULGATA Et cum dies aliquot transacti essent, Agrippa rex et Berenice descenderunt Caesaream et salutaverunt Festum.
5:25:14:ACTES:1:1986:NOVA_VULGATA Et cum dies plures ibi demorarentur, Festus regi indicavit de Paulo dicens: “ Vir quidam est derelictus a Felice vinctus,
5:25:15:ACTES:1:1986:NOVA_VULGATA de quo, cum essem Hierosolymis, adierunt me principes sacerdotum et seniores Iudaeorum postulantes adversus illum damnationem;
5:25:16:ACTES:1:1986:NOVA_VULGATA ad quos respondi, quia non est consuetudo Romanis donare aliquem hominem, priusquam is, qui accusatur, praesentes habeat accusatores locumque defendendi se ab accusatione accipiat.
5:25:17:ACTES:1:1986:NOVA_VULGATA Cum ergo huc convenissent, sine ulla dilatione sequenti die sedens pro tribunali iussi adduci virum;
5:25:18:ACTES:1:1986:NOVA_VULGATA de quo, cum stetissent accusatores, nullam causam deferebant, de quibus ego suspicabar malis;
5:25:19:ACTES:1:1986:NOVA_VULGATA quaestiones vero quasdam de sua superstitione habebant adversus eum et de quodam Iesu defuncto, quem affirmabat Paulus vivere.
5:25:20:ACTES:1:1986:NOVA_VULGATA Haesitans autem ego de huiusmodi quaestione, dicebam si vellet ire Hierosolymam et ibi iudicari de istis.
5:25:21:ACTES:1:1986:NOVA_VULGATA Paulo autem appellante, ut servaretur ad Augusti cognitionem, iussi servari eum, donec mittam eum ad Caesarem ”.
5:25:22:ACTES:1:1986:NOVA_VULGATA Agrippa autem ad Festum: “ Volebam et ipse hominem audire! ”. “ Cras, inquit, audies eum ”.
5:25:23:ACTES:1:1986:NOVA_VULGATA Altera autem die, cum venisset Agrippa et Berenice cum multa ambitione, et introissent in auditorium cum tribunis et viris principalibus civitatis, et iubente Festo, adductus est Paulus.
5:25:24:ACTES:1:1986:NOVA_VULGATA Et dicit Festus: “ Agrippa rex et omnes, qui simul adestis nobiscum viri, videtis hunc, de quo omnis multitudo Iudaeorum interpellavit me Hierosolymis et hic, clamantes non oportere eum vivere amplius.
5:25:25:ACTES:1:1986:NOVA_VULGATA Ego vero comperi nihil dignum eum morte fecisse, ipso autem hoc appellante Augustum, iudicavi mittere.
5:25:26:ACTES:1:1986:NOVA_VULGATA De quo quid certum scribam domino, non habeo; propter quod produxi eum ad vos et maxime ad te, rex Agrippa, ut, interrogatione facta, habeam quid scribam;
5:25:27:ACTES:1:1986:NOVA_VULGATA sine ratione enim mihi videtur mittere vinctum et causas eius non significare ”.
5:26:1:ACTES:1:1986:NOVA_VULGATA Agrippa vero ad Paulum ait: “ Permittitur tibi loqui pro temetipso ”. Tunc Paulus, extenta manu, coepit rationem reddere:
5:26:2:ACTES:1:1986:NOVA_VULGATA “ De omnibus, quibus accusor a Iudaeis, rex Agrippa, aestimo me beatum, apud te cum sim defensurus me hodie,
5:26:3:ACTES:1:1986:NOVA_VULGATA maxime te sciente omnia, quae apud Iudaeos sunt consuetudines et quaestiones; propter quod, obsecro, patienter me audias.
5:26:4:ACTES:1:1986:NOVA_VULGATA Et quidem vitam meam a iuventute, quae ab initio fuit in gente mea et in Hierosolymis, noverunt omnes Iudaei;
5:26:5:ACTES:1:1986:NOVA_VULGATA praescientes me ab initio, si velint testimonium perhibere, quoniam secundum diligentissimam sectam nostrae religionis vixi pharisaeus.
5:26:6:ACTES:1:1986:NOVA_VULGATA Et nunc propter spem eius, quae ad patres nostros repromissionis facta est a Deo, sto iudicio subiectus,
5:26:7:ACTES:1:1986:NOVA_VULGATA in quam duodecim tribus nostrae cum perseverantia nocte ac die deservientes sperant devenire; de qua spe accusor a Iudaeis, rex!
5:26:8:ACTES:1:1986:NOVA_VULGATA Quid incredibile iudicatur apud vos, si Deus mortuos suscitat?
5:26:9:ACTES:1:1986:NOVA_VULGATA Et ego quidem existimaveram me adversus nomen Iesu Nazareni debere multa contraria agere;
5:26:10:ACTES:1:1986:NOVA_VULGATA quod et feci Hierosolymis, et multos sanctorum ego in carceribus inclusi, a principibus sacerdotum potestate accepta, et cum occiderentur, detuli sententiam;
5:26:11:ACTES:1:1986:NOVA_VULGATA et per omnes synagogas frequenter puniens eos compellebam blasphemare, et abundantius insaniens in eos persequebar usque in exteras civitates.
5:26:12:ACTES:1:1986:NOVA_VULGATA In quibus, dum irem Damascum cum potestate et permissu principum sacerdotum,
5:26:13:ACTES:1:1986:NOVA_VULGATA die media in via vidi, rex, de caelo supra splendorem solis circumfulgens me lumen et eos, qui mecum simul ibant;
5:26:14:ACTES:1:1986:NOVA_VULGATA omnesque nos cum decidissemus in terram, audivi vocem loquentem mihi Hebraica lingua: “Saul, Saul, quid me persequeris? Durum est tibi contra stimulum calcitrare”.
5:26:15:ACTES:1:1986:NOVA_VULGATA Ego autem dixi: “Quis es, Domine?”. Dominus autem dixit: “Ego sum Iesus, quem tu persequeris.
5:26:16:ACTES:1:1986:NOVA_VULGATA Sed exsurge et sta super pedes tuos; ad hoc enim apparui tibi, ut constituam te ministrum et testem eorum, quae vidisti, et eorum, quibus apparebo tibi,
5:26:17:ACTES:1:1986:NOVA_VULGATA eripiens te de populo et de gentibus, in quas ego mitto te
5:26:18:ACTES:1:1986:NOVA_VULGATA aperire oculos eorum, ut convertantur a tenebris ad lucem et de potestate Satanae ad Deum, ut accipiant remissionem peccatorum et sortem inter sanctificatos per fidem, quae est in me”.
5:26:19:ACTES:1:1986:NOVA_VULGATA Unde, rex Agrippa, non fui incredulus caelestis visionis,
5:26:20:ACTES:1:1986:NOVA_VULGATA sed his, qui sunt Damasci primum et Hierosolymis, et in omnem regionem Iudaeae et gentibus annuntiabam, ut paenitentiam agerent et converterentur ad Deum digna paenitentiae opera facientes.
5:26:21:ACTES:1:1986:NOVA_VULGATA Hac ex causa me Iudaei, cum essem in templo comprehensum, tentabant interficere.
5:26:22:ACTES:1:1986:NOVA_VULGATA Auxilium igitur assecutus a Deo usque in hodiernum diem sto testificans minori atque maiori, nihil extra dicens quam ea, quae Prophetae sunt locuti futura esse et Moyses:
5:26:23:ACTES:1:1986:NOVA_VULGATA si passibilis Christus, si primus ex resurrectione mortuorum lumen annuntiaturus est populo et gentibus ”.
5:26:24:ACTES:1:1986:NOVA_VULGATA Sic autem eo rationem reddente, Festus magna voce dixit: “ Insanis, Paule; multae te litterae ad insaniam convertunt! ”.
5:26:25:ACTES:1:1986:NOVA_VULGATA At Paulus: “ Non insanio, inquit, optime Feste, sed veritatis et sobrietatis verba eloquor.
5:26:26:ACTES:1:1986:NOVA_VULGATA Scit enim de his rex, ad quem et audenter loquor; latere enim eum nihil horum arbitror, neque enim in angulo hoc gestum est.
5:26:27:ACTES:1:1986:NOVA_VULGATA Credis, rex Agrippa, Prophetis? Scio quia credis ”.
5:26:28:ACTES:1:1986:NOVA_VULGATA Agrippa autem ad Paulum: “ In modico suades me Christianum fieri! ”.
5:26:29:ACTES:1:1986:NOVA_VULGATA Et Paulus: “ Optarem apud Deum et in modico et in magno non tantum te sed et omnes hos, qui audiunt me hodie, fieri tales, qualis et ego sum, exceptis vinculis his! ”.
5:26:30:ACTES:1:1986:NOVA_VULGATA Et exsurrexit rex et praeses et Berenice et qui assidebant eis;
5:26:31:ACTES:1:1986:NOVA_VULGATA et cum secessissent, loquebantur ad invicem dicentes: “ Nihil morte aut vinculis dignum quid facit homo iste ”.
5:26:32:ACTES:1:1986:NOVA_VULGATA Agrippa autem Festo dixit: “ Dimitti poterat homo hic, si non appellasset Caesarem ”.
5:27:1:ACTES:1:1986:NOVA_VULGATA Ut autem iudicatum est na vigare nos in Italiam, tradiderunt et Paulum et quosdam alios vinctos centurioni nomine Iulio, cohortis Augustae.
5:27:2:ACTES:1:1986:NOVA_VULGATA Ascendentes autem navem Hadramyttenam, incipientem navigare circa Asiae loca, sustulimus, perseverante nobiscum Aristarcho Macedone Thessalonicensi;
5:27:3:ACTES:1:1986:NOVA_VULGATA sequenti autem die, devenimus Sidonem, et humane tractans Iulius Paulum permisit ad amicos ire et curam sui agere.
5:27:4:ACTES:1:1986:NOVA_VULGATA Et inde cum sustulissemus, subnavigavimus Cypro, propterea quod essent venti contrarii;
5:27:5:ACTES:1:1986:NOVA_VULGATA et pelagus Ciliciae et Pamphyliae navigantes venimus Myram, quae est Lyciae.
5:27:6:ACTES:1:1986:NOVA_VULGATA Et ibi inveniens centurio navem Alexandrinam navigantem in Italiam transposuit nos in eam.
5:27:7:ACTES:1:1986:NOVA_VULGATA Et cum multis diebus tarde navigaremus et vix devenissemus contra Cnidum, prohibente nos vento, subnavigavimus Cretae secundum Salmonem;
5:27:8:ACTES:1:1986:NOVA_VULGATA et vix iuxta eam navigantes venimus in locum quendam, qui vocatur Boni Portus, cui iuxta erat civitas Lasaea.
5:27:9:ACTES:1:1986:NOVA_VULGATA Multo autem tempore peracto, et cum iam non esset tuta navigatio, eo quod et ieiunium iam praeterisset, monebat Paulus
5:27:10:ACTES:1:1986:NOVA_VULGATA dicens eis: “ Viri, video quoniam cum iniuria et multo damno non solum oneris et navis sed etiam animarum nostrarum incipit esse navigatio ”.
5:27:11:ACTES:1:1986:NOVA_VULGATA Centurio autem gubernatori et nauclero magis credebat quam his, quae a Paulo dicebantur.
5:27:12:ACTES:1:1986:NOVA_VULGATA Et cum aptus portus non esset ad hiemandum, plurimi statuerunt consilium enavigare inde, si quo modo possent devenientes Phoenicen hiemare, portum Cretae respicientem ad africum et ad caurum.
5:27:13:ACTES:1:1986:NOVA_VULGATA Aspirante autem austro, aestimantes propositum se tenere, cum sustulissent, propius legebant Cretam.
5:27:14:ACTES:1:1986:NOVA_VULGATA Non post multum autem misit se contra ipsam ventus typhonicus, qui vocatur euroaquilo;
5:27:15:ACTES:1:1986:NOVA_VULGATA cumque arrepta esset navis et non posset conari in ventum, data nave flatibus, ferebamur.
5:27:16:ACTES:1:1986:NOVA_VULGATA Insulam autem quandam decurrentes, quae vocatur Cauda, potuimus vix obtinere scapham,
5:27:17:ACTES:1:1986:NOVA_VULGATA qua sublata, adiutoriis utebantur accingentes navem; et timentes, ne in Syrtim inciderent, submisso vase, sic ferebantur.
5:27:18:ACTES:1:1986:NOVA_VULGATA Valide autem nobis tempestate iactatis, sequenti die iactum fecerunt
5:27:19:ACTES:1:1986:NOVA_VULGATA et tertia die suis manibus armamenta navis proiecerunt.
5:27:20:ACTES:1:1986:NOVA_VULGATA Neque sole autem neque sideribus apparentibus per plures dies, et tempestate non exigua imminente, iam auferebatur spes omnis salutis nostrae.
5:27:21:ACTES:1:1986:NOVA_VULGATA Et cum multa ieiunatio fuisset, tunc stans Paulus in medio eorum dixit: “ Oportebat quidem, o viri, audito me, non tollere a Creta lucrique facere iniuriam hanc et iacturam.
5:27:22:ACTES:1:1986:NOVA_VULGATA Et nunc suadeo vobis bono animo esse, nulla enim amissio animae erit ex vobis praeterquam navis;
5:27:23:ACTES:1:1986:NOVA_VULGATA astitit enim mihi hac nocte angelus Dei, cuius sum ego, cui et deservio,
5:27:24:ACTES:1:1986:NOVA_VULGATA dicens: “Ne timeas, Paule; Caesari te oportet assistere, et ecce donavit tibi Deus omnes, qui navigant tecum”.
5:27:25:ACTES:1:1986:NOVA_VULGATA Propter quod bono animo estote, viri; credo enim Deo, quia sic erit, quemadmodum dictum est mihi.
5:27:26:ACTES:1:1986:NOVA_VULGATA In insulam autem quandam oportet nos incidere ”.
5:27:27:ACTES:1:1986:NOVA_VULGATA Sed posteaquam quarta decima nox supervenit, cum ferremur in Hadria, circa mediam noctem suspicabantur nautae apparere sibi aliquam regionem.
5:27:28:ACTES:1:1986:NOVA_VULGATA Qui submittentes bolidem invenerunt passus viginti; et pusillum inde separati et rursum submittentes invenerunt passus quindecim;
5:27:29:ACTES:1:1986:NOVA_VULGATA timentes autem, ne in aspera loca incideremus, de puppi mittentes ancoras quattuor optabant diem fieri.
5:27:30:ACTES:1:1986:NOVA_VULGATA Nautis vero quaerentibus fugere de navi, cum demisissent scapham in mare sub obtentu, quasi a prora inciperent ancoras extendere,
5:27:31:ACTES:1:1986:NOVA_VULGATA dixit Paulus centurioni et militibus: “ Nisi hi in navi manserint, vos salvi fieri non potestis ”.
5:27:32:ACTES:1:1986:NOVA_VULGATA Tunc absciderunt milites funes scaphae et passi sunt eam excidere.
5:27:33:ACTES:1:1986:NOVA_VULGATA Donec autem lux inciperet fieri, rogabat Paulus omnes sumere cibum dicens: “ Quarta decima hodie die exspectantes ieiuni permanetis nihil accipientes;
5:27:34:ACTES:1:1986:NOVA_VULGATA propter quod rogo vos accipere cibum, hoc enim pro salute vestra est, quia nullius vestrum capillus de capite peribit ”.
5:27:35:ACTES:1:1986:NOVA_VULGATA Et cum haec dixisset et sumpsisset panem, gratias egit Deo in conspectu omnium et, cum fregisset, coepit manducare.
5:27:36:ACTES:1:1986:NOVA_VULGATA Animaequiores autem facti omnes et ipsi assumpserunt cibum.
5:27:37:ACTES:1:1986:NOVA_VULGATA Eramus vero universae animae in navi ducentae septuaginta sex.
5:27:38:ACTES:1:1986:NOVA_VULGATA Et satiati cibo alleviabant navem iactantes triticum in mare.
5:27:39:ACTES:1:1986:NOVA_VULGATA Cum autem dies factus esset, terram non agnoscebant; sinum vero quendam considerabant habentem litus, in quem cogitabant, si possent, eicere navem.
5:27:40:ACTES:1:1986:NOVA_VULGATA Et cum ancoras abstulissent, committebant mari simul laxantes iuncturas gubernaculorum et, levato artemone, secundum flatum aurae tendebant ad litus.
5:27:41:ACTES:1:1986:NOVA_VULGATA Et cum incidissent in locum dithalassum, impegerunt navem; et prora quidem fixa manebat immobilis, puppis vero solvebatur a vi fluctuum.
5:27:42:ACTES:1:1986:NOVA_VULGATA Militum autem consilium fuit, ut custodias occiderent, ne quis, cum enatasset, effugeret;
5:27:43:ACTES:1:1986:NOVA_VULGATA centurio autem volens servare Paulum prohibuit eos a consilio iussitque eos, qui possent natare, mittere se primos et ad terram exire
5:27:44:ACTES:1:1986:NOVA_VULGATA et ceteros, quosdam in tabulis, quosdam vero super ea, quae de navi essent; et sic factum est ut omnes evaderent ad terram.
5:28:1:ACTES:1:1986:NOVA_VULGATA Et cum evasissemus, tunc cognovimus quia Melita in sula vocatur.
5:28:2:ACTES:1:1986:NOVA_VULGATA Barbari vero praestabant non modicam humanitatem nobis; accensa enim pyra, suscipiebant nos omnes propter imbrem, qui imminebat, et frigus.
5:28:3:ACTES:1:1986:NOVA_VULGATA Cum congregasset autem Paulus sarmentorum aliquantam multitudinem et imposuisset super ignem, vipera, a calore cum processisset, invasit manum eius.
5:28:4:ACTES:1:1986:NOVA_VULGATA Ut vero viderunt barbari pendentem bestiam de manu eius, ad invicem dicebant: “ Utique homicida est homo hic, qui cum evaserit de mari, Ultio non permisit vivere ”.
5:28:5:ACTES:1:1986:NOVA_VULGATA Et ille quidem excutiens bestiam in ignem, nihil mali passus est;
5:28:6:ACTES:1:1986:NOVA_VULGATA at illi exspectabant eum in tumorem convertendum aut subito casurum et mori. Diu autem illis exspectantibus et videntibus nihil mali in eo fieri, convertentes se dicebant eum esse deum.
5:28:7:ACTES:1:1986:NOVA_VULGATA In locis autem illis erant praedia principis insulae nomine Publii, qui nos suscipiens triduo benigne hospitio recepit.
5:28:8:ACTES:1:1986:NOVA_VULGATA Contigit autem patrem Publii febribus et dysenteria vexatum iacere, ad quem Paulus intravit et, cum orasset et imposuisset ei manus, sanavit eum.
5:28:9:ACTES:1:1986:NOVA_VULGATA Quo facto, et ceteri, qui in insula habebant infirmitates, accedebant et curabantur;
5:28:10:ACTES:1:1986:NOVA_VULGATA qui etiam multis honoribus nos honoraverunt et navigantibus imposuerunt, quae necessaria erant.
5:28:11:ACTES:1:1986:NOVA_VULGATA Post menses autem tres, navigavimus in navi Alexandrina, quae in insula hiemaverat, cui erat insigne Castorum.
5:28:12:ACTES:1:1986:NOVA_VULGATA Et cum venissemus Syracusam, mansimus ibi triduo;
5:28:13:ACTES:1:1986:NOVA_VULGATA inde solventes devenimus Rhegium. Et post unum diem, superveniente austro, secunda die venimus Puteolos,
5:28:14:ACTES:1:1986:NOVA_VULGATA ubi, inventis fratribus, rogati sumus manere apud eos dies septem; et sic venimus Romam.
5:28:15:ACTES:1:1986:NOVA_VULGATA Et inde cum audissent de nobis fratres, occurrerunt nobis usque ad Appii Forum et Tres Tabernas; quos cum vidisset Paulus, gratias agens Deo, accepit fiduciam.
5:28:16:ACTES:1:1986:NOVA_VULGATA Cum introissemus autem Romam, permissum est Paulo manere sibimet cum custodiente se milite.
5:28:17:ACTES:1:1986:NOVA_VULGATA Factum est autem, ut post tertium diem convocaret primos Iudaeorum; cumque convenissent dicebat eis: “ Ego, viri fratres, nihil adversus plebem faciens aut mores paternos, vinctus ab Hierosolymis traditus sum in manus Romanorum,
5:28:18:ACTES:1:1986:NOVA_VULGATA qui cum interrogationem de me habuissent, volebant dimittere, eo quod nulla causa esset mortis in me;
5:28:19:ACTES:1:1986:NOVA_VULGATA contradicentibus autem Iudaeis, coactus sum appellare Caesarem, non quasi gentem meam habens aliquid accusare.
5:28:20:ACTES:1:1986:NOVA_VULGATA Propter hanc igitur causam rogavi vos videre et alloqui; propter spem enim Israel catena hac circumdatus sum ”.
5:28:21:ACTES:1:1986:NOVA_VULGATA At illi dixerunt ad eum: “ Nos neque litteras accepimus de te a Iudaea, neque adveniens aliquis fratrum nuntiavit aut locutus est quid de te malum.
5:28:22:ACTES:1:1986:NOVA_VULGATA Rogamus autem a te audire quae sentis; nam de secta hac notum est nobis quia ubique ei contradicitur ”.
5:28:23:ACTES:1:1986:NOVA_VULGATA Cum constituissent autem illi diem, venerunt ad eum in hospitium plures, quibus exponebat testificans regnum Dei suadensque eos de Iesu ex Lege Moysis et Prophetis a mane usque ad vesperam.
5:28:24:ACTES:1:1986:NOVA_VULGATA Et quidam credebant his, quae dicebantur, quidam vero non credebant;
5:28:25:ACTES:1:1986:NOVA_VULGATA cumque invicem non essent consentientes, discedebant, dicente Paulo unum verbum: “ Bene Spiritus Sanctus locutus est per Isaiam prophetam ad patres vestros
5:28:26:ACTES:1:1986:NOVA_VULGATA dicens: “Vade ad populum istum et dic: Auditu audietis et non intellegetis, et videntes videbitis et non perspicietis.
5:28:27:ACTES:1:1986:NOVA_VULGATA Incrassatum est enim cor populi huius, et auribus graviter audierunt et oculos suos compresserunt, ne forte videant oculis et auribus audiant et corde intellegant et convertantur, et sanabo illos”.
5:28:28:ACTES:1:1986:NOVA_VULGATA Notum ergo sit vobis quoniam gentibus missum est hoc salutare Dei; ipsi et audient! ”.
5:28:29:ACTES:1:1986:NOVA_VULGATA 
5:28:30:ACTES:1:1986:NOVA_VULGATA Mansit autem biennio toto in suo conducto; et suscipiebat omnes, qui ingrediebantur ad eum,
5:28:31:ACTES:1:1986:NOVA_VULGATA praedicans regnum Dei et docens quae sunt de Domino Iesu Christo cum omni fiducia sine prohibitione.
6:1:1:ROMAINS:1:1986:NOVA_VULGATA Paulus servus Christi Iesu, vocatus apostolus, segregatus in evangelium Dei,
6:1:2:ROMAINS:1:1986:NOVA_VULGATA quod ante promiserat per prophetas suos in Scripturis sanctis
6:1:3:ROMAINS:1:1986:NOVA_VULGATA de Filio suo, qui factus est ex semine David secundum carnem,
6:1:4:ROMAINS:1:1986:NOVA_VULGATA qui constitutus est Filius Dei in virtute secundum Spiritum sanctificationis ex resurrectione mortuorum, Iesu Christo Domino nostro,
6:1:5:ROMAINS:1:1986:NOVA_VULGATA per quem accepimus gratiam et apostolatum ad oboeditionem fidei in omnibus gentibus pro nomine eius,
6:1:6:ROMAINS:1:1986:NOVA_VULGATA in quibus estis et vos vocati Iesu Christi,
6:1:7:ROMAINS:1:1986:NOVA_VULGATA omnibus, qui sunt Romae dilectis Dei, vocatis sanctis: gratia vobis et pax a Deo Patre nostro et Domino Iesu Christo.
6:1:8:ROMAINS:1:1986:NOVA_VULGATA Primum quidem gratias ago Deo meo per Iesum Christum pro omnibus vobis, quia fides vestra annuntiatur in universo mundo;
6:1:9:ROMAINS:1:1986:NOVA_VULGATA testis enim mihi est Deus, cui servio in spiritu meo in evangelio Filii eius, quomodo sine intermissione memoriam vestri faciam
6:1:10:ROMAINS:1:1986:NOVA_VULGATA semper in orationibus meis obsecrans, si quo modo tandem aliquando prosperum iter habeam in voluntate Dei veniendi ad vos.
6:1:11:ROMAINS:1:1986:NOVA_VULGATA Desidero enim videre vos, ut aliquid impertiar gratiae vobis spiritalis ad confirmandos vos,
6:1:12:ROMAINS:1:1986:NOVA_VULGATA id est una vobiscum consolari per eam, quae invicem est, fidem vestram atque meam.
6:1:13:ROMAINS:1:1986:NOVA_VULGATA Nolo autem vos ignorare, fratres, quia saepe proposui venire ad vos et prohibitus sum usque adhuc, ut aliquem fructum habeam et in vobis, sicut et in ceteris gentibus.
6:1:14:ROMAINS:1:1986:NOVA_VULGATA Graecis ac barbaris, sapientibus et insipientibus debitor sum.
6:1:15:ROMAINS:1:1986:NOVA_VULGATA Itaque, quod in me est, promptus sum et vobis, qui Romae estis, evangelizare.
6:1:16:ROMAINS:1:1986:NOVA_VULGATA Non enim erubesco evangelium: virtus enim Dei est in salutem omni credenti, Iudaeo primum et Graeco.
6:1:17:ROMAINS:1:1986:NOVA_VULGATA Iustitia enim Dei in eo revelatur ex fide in fidem, sicut scriptum est: “ Iustus autem ex fide vivet ”.
6:1:18:ROMAINS:1:1986:NOVA_VULGATA Revelatur enim ira Dei de caelo super omnem impietatem et iniustitiam hominum, qui veritatem in iniustitia detinent,
6:1:19:ROMAINS:1:1986:NOVA_VULGATA quia, quod noscibile est Dei, manifestum est in illis; Deus enim illis manifestavit.
6:1:20:ROMAINS:1:1986:NOVA_VULGATA Invisibilia enim ipsius a creatura mundi per ea, quae facta sunt, intellecta conspiciuntur, sempiterna eius et virtus et divinitas, ut sint inexcusabiles;
6:1:21:ROMAINS:1:1986:NOVA_VULGATA quia, cum cognovissent Deum, non sicut Deum glorificaverunt aut gratias egerunt, sed evanuerunt in cogitationibus suis, et obscuratum est insipiens cor eorum.
6:1:22:ROMAINS:1:1986:NOVA_VULGATA Dicentes se esse sapientes, stulti facti sunt,
6:1:23:ROMAINS:1:1986:NOVA_VULGATA et mutaverunt gloriam incorruptibilis Dei in similitudinem imaginis corruptibilis hominis et volucrum et quadrupedum et serpentium.
6:1:24:ROMAINS:1:1986:NOVA_VULGATA Propter quod tradidit illos Deus in concupiscentiis cordis eorum in immunditiam, ut ignominia afficiant corpora sua in semetipsis,
6:1:25:ROMAINS:1:1986:NOVA_VULGATA qui commutaverunt veritatem Dei in mendacio et coluerunt et servierunt creaturae potius quam Creatori, qui est benedictus in saecula. Amen.
6:1:26:ROMAINS:1:1986:NOVA_VULGATA Propterea tradidit illos Deus in passiones ignominiae. Nam et feminae eorum immutaverunt naturalem usum in eum, qui est contra naturam;
6:1:27:ROMAINS:1:1986:NOVA_VULGATA similiter et masculi, relicto naturali usu feminae, exarserunt in desideriis suis in invicem, masculi in masculos turpitudinem operantes et mercedem, quam oportuit, erroris sui in semetipsis recipientes.
6:1:28:ROMAINS:1:1986:NOVA_VULGATA Et sicut non probaverunt Deum habere in notitia, tradidit eos Deus in reprobum sensum, ut faciant, quae non conveniunt,
6:1:29:ROMAINS:1:1986:NOVA_VULGATA repletos omni iniquitate, malitia, avaritia, nequitia, plenos invidia, homicidio, contentione, dolo, malignitate, susurrones,
6:1:30:ROMAINS:1:1986:NOVA_VULGATA detractores, Deo odibiles, contumeliosos, superbos, elatos, inventores malorum, parentibus non oboedientes,
6:1:31:ROMAINS:1:1986:NOVA_VULGATA insipientes, incompositos, sine affectione, sine misericordia.
6:1:32:ROMAINS:1:1986:NOVA_VULGATA Qui cum iudicium Dei cognovissent, quoniam qui talia agunt, digni sunt morte, non solum ea faciunt, sed et consentiunt facientibus.
6:2:1:ROMAINS:1:1986:NOVA_VULGATA Propter quod inexcusabilis es, o homo omnis, qui iudicas. In quo enim iudicas alterum, teipsum condemnas; eadem enim agis, qui iudicas.
6:2:2:ROMAINS:1:1986:NOVA_VULGATA Scimus enim quoniam iudicium Dei est secundum veritatem in eos, qui talia agunt.
6:2:3:ROMAINS:1:1986:NOVA_VULGATA Existimas autem hoc, o homo, qui iudicas eos, qui talia agunt, et facis ea, quia tu effugies iudicium Dei?
6:2:4:ROMAINS:1:1986:NOVA_VULGATA An divitias benignitatis eius et patientiae et longanimitatis contemnis, ignorans quoniam benignitas Dei ad paenitentiam te adducit?
6:2:5:ROMAINS:1:1986:NOVA_VULGATA Secundum duritiam autem tuam et impaenitens cor thesaurizas tibi iram in die irae et revelationis iusti iudicii Dei,
6:2:6:ROMAINS:1:1986:NOVA_VULGATA qui reddet unicuique secundum opera eius:
6:2:7:ROMAINS:1:1986:NOVA_VULGATA his quidem, qui secundum patientiam boni operis gloriam et honorem et incorruptionem quaerunt, vitam aeternam;
6:2:8:ROMAINS:1:1986:NOVA_VULGATA his autem, qui ex contentione et non oboediunt veritati, oboediunt autem iniquitati, ira et indignatio.
6:2:9:ROMAINS:1:1986:NOVA_VULGATA Tribulatio et angustia in omnem animam hominis operantis malum, Iudaei primum et Graeci;
6:2:10:ROMAINS:1:1986:NOVA_VULGATA gloria autem et honor et pax omni operanti bonum, Iudaeo primum et Graeco.
6:2:11:ROMAINS:1:1986:NOVA_VULGATA Non est enim personarum acceptio apud Deum!
6:2:12:ROMAINS:1:1986:NOVA_VULGATA Quicumque enim sine lege peccaverunt, sine lege et peribunt; et, quicumque in lege peccaverunt, per legem iudicabuntur.
6:2:13:ROMAINS:1:1986:NOVA_VULGATA Non enim auditores legis iusti sunt apud Deum, sed factores legis iustificabuntur.
6:2:14:ROMAINS:1:1986:NOVA_VULGATA Cum enim gentes, quae legem non habent, naturaliter, quae legis sunt, faciunt, eiusmodi legem non habentes ipsi sibi sunt lex;
6:2:15:ROMAINS:1:1986:NOVA_VULGATA qui ostendunt opus legis scriptum in cordibus suis, testimonium simul reddente illis conscientia ipsorum, et inter se invicem cogitationibus accusantibus aut etiam defendentibus,
6:2:16:ROMAINS:1:1986:NOVA_VULGATA in die, cum iudicabit Deus occulta hominum secundum evangelium meum per Christum Iesum.
6:2:17:ROMAINS:1:1986:NOVA_VULGATA Si autem tu Iudaeus cognominaris et requiescis in lege et gloriaris in Deo,
6:2:18:ROMAINS:1:1986:NOVA_VULGATA et nosti Voluntatem et discernis potiora instructus per legem,
6:2:19:ROMAINS:1:1986:NOVA_VULGATA et confidis teipsum ducem esse caecorum, lumen eorum, qui in tenebris sunt,
6:2:20:ROMAINS:1:1986:NOVA_VULGATA eruditorem insipientium, magistrum infantium, habentem formam scientiae et veritatis in lege.
6:2:21:ROMAINS:1:1986:NOVA_VULGATA Qui ergo alium doces, teipsum non doces? Qui praedicas non furandum, furaris?
6:2:22:ROMAINS:1:1986:NOVA_VULGATA Qui dicis non moechandum, moecharis? Qui abominaris idola, templa spolias?
6:2:23:ROMAINS:1:1986:NOVA_VULGATA Qui in lege gloriaris, per praevaricationem legis Deum inhonoras?
6:2:24:ROMAINS:1:1986:NOVA_VULGATA “ Nomen enim Dei propter vos blasphematur inter gentes ”, sicut scriptum est.
6:2:25:ROMAINS:1:1986:NOVA_VULGATA Circumcisio quidem prodest, si legem observes; si autem praevaricator legis sis, circumcisio tua praeputium facta est.
6:2:26:ROMAINS:1:1986:NOVA_VULGATA Si igitur praeputium iustitias legis custodiat, nonne praeputium illius in circumcisionem reputabitur?
6:2:27:ROMAINS:1:1986:NOVA_VULGATA Et iudicabit, quod ex natura est praeputium legem consummans, te, qui per litteram et circumcisionem praevaricator legis es.
6:2:28:ROMAINS:1:1986:NOVA_VULGATA Non enim qui manifesto Iudaeus est, neque quae manifesto in carne circumcisio,
6:2:29:ROMAINS:1:1986:NOVA_VULGATA sed qui in abscondito Iudaeus est, et circumcisio cordis in spiritu non littera, cuius laus non ex hominibus sed ex Deo est.
6:3:1:ROMAINS:1:1986:NOVA_VULGATA Quid ergo amplius est Iudaeo, aut quae utilitas circumcisionis?
6:3:2:ROMAINS:1:1986:NOVA_VULGATA Multum per omnem modum. Primum quidem, quia credita sunt illis eloquia Dei.
6:3:3:ROMAINS:1:1986:NOVA_VULGATA Quid enim, si quidam non crediderunt? Numquid incredulitas illorum fidem Dei evacuabit?
6:3:4:ROMAINS:1:1986:NOVA_VULGATA Absit! Exstet autem Deus verax, omnis autem homo mendax, sicut scriptum est: “ Ut iustificeris in sermonibus tuis et vincas cum iudicaris ”.
6:3:5:ROMAINS:1:1986:NOVA_VULGATA Si autem iniustitia nostra iustitiam Dei commendat, quid dicemus? Numquid iniustus Deus, qui infert iram? Secundum hominem dico.
6:3:6:ROMAINS:1:1986:NOVA_VULGATA Absit! Alioquin quomodo iudicabit Deus mundum?
6:3:7:ROMAINS:1:1986:NOVA_VULGATA Si enim veritas Dei in meo mendacio abundavit in gloriam ipsius, quid adhuc et ego tamquam peccator iudicor?
6:3:8:ROMAINS:1:1986:NOVA_VULGATA Et non, sicut blasphemamur, et sicut aiunt quidam nos dicere: “ Faciamus mala, ut veniant bona ”? Quorum damnatio iusta est.
6:3:9:ROMAINS:1:1986:NOVA_VULGATA Quid igitur? Praecellimus eos? Nequaquam! Antea enim causati sumus Iudaeos et Graecos omnes sub peccato esse,
6:3:10:ROMAINS:1:1986:NOVA_VULGATA sicut scriptum est: “ Non est iustus quisquam,
6:3:11:ROMAINS:1:1986:NOVA_VULGATA non est intellegens, non est requirens Deum.
6:3:12:ROMAINS:1:1986:NOVA_VULGATA Omnes declinaverunt, simul inutiles facti sunt; non est qui faciat bonum, non est usque ad unum.
6:3:13:ROMAINS:1:1986:NOVA_VULGATA Sepulcrum patens est guttur eorum, linguis suis dolose agebant, venenum aspidum sub labiis eorum,
6:3:14:ROMAINS:1:1986:NOVA_VULGATA quorum os maledictione et amaritudine plenum est;
6:3:15:ROMAINS:1:1986:NOVA_VULGATA veloces pedes eorum ad effundendum sanguinem,
6:3:16:ROMAINS:1:1986:NOVA_VULGATA contritio et infelicitas in viis eorum,
6:3:17:ROMAINS:1:1986:NOVA_VULGATA et viam pacis non cognoverunt.
6:3:18:ROMAINS:1:1986:NOVA_VULGATA Non est timor Dei ante oculos eorum ”.
6:3:19:ROMAINS:1:1986:NOVA_VULGATA Scimus autem quoniam, quaecumque lex loquitur, his, qui in lege sunt, loquitur, ut omne os obstruatur, et obnoxius fiat omnis mundus Deo;
6:3:20:ROMAINS:1:1986:NOVA_VULGATA quia ex operibus legis non iustificabitur omnis caro coram illo, per legem enim cognitio peccati.
6:3:21:ROMAINS:1:1986:NOVA_VULGATA Nunc autem sine lege iustitia Dei manifestata est, testificata a Lege et Prophetis,
6:3:22:ROMAINS:1:1986:NOVA_VULGATA iustitia autem Dei per fidem Iesu Christi, in omnes, qui credunt. Non enim est distinctio:
6:3:23:ROMAINS:1:1986:NOVA_VULGATA omnes enim peccaverunt et egent gloria Dei,
6:3:24:ROMAINS:1:1986:NOVA_VULGATA iustificati gratis per gratiam ipsius per redemptionem, quae est in Christo Iesu;
6:3:25:ROMAINS:1:1986:NOVA_VULGATA quem proposuit Deus propitiatorium per fidem in sanguine ipsius ad ostensionem iustitiae suae, cum praetermisisset praecedentia delicta
6:3:26:ROMAINS:1:1986:NOVA_VULGATA in sustentatione Dei, ad ostensionem iustitiae eius in hoc tempore, ut sit ipse iustus et iustificans eum, qui ex fide est Iesu.
6:3:27:ROMAINS:1:1986:NOVA_VULGATA Ubi est ergo gloriatio? Exclusa est. Per quam legem? Operum? Non, sed per legem fidei.
6:3:28:ROMAINS:1:1986:NOVA_VULGATA Arbitramur enim iustificari hominem per fidem sine operibus legis.
6:3:29:ROMAINS:1:1986:NOVA_VULGATA An Iudaeorum Deus tantum? Nonne et gentium? Immo et gentium,
6:3:30:ROMAINS:1:1986:NOVA_VULGATA quoniam quidem unus Deus, qui iustificabit circumcisionem ex fide et praeputium per fidem.
6:3:31:ROMAINS:1:1986:NOVA_VULGATA Legem ergo destruimus per fidem? Absit, sed legem statuimus.
6:4:1:ROMAINS:1:1986:NOVA_VULGATA Quid ergo dicemus invenisse Abraham progenitorem no strum secundum carnem?
6:4:2:ROMAINS:1:1986:NOVA_VULGATA Si enim Abraham ex operibus iustificatus est, habet gloriam sed non apud Deum.
6:4:3:ROMAINS:1:1986:NOVA_VULGATA Quid enim Scriptura dicit? “ Credidit autem Abraham Deo, et reputatum est illi ad iustitiam ”.
6:4:4:ROMAINS:1:1986:NOVA_VULGATA Ei autem, qui operatur, merces non reputatur secundum gratiam sed secundum debitum;
6:4:5:ROMAINS:1:1986:NOVA_VULGATA ei vero, qui non operatur, sed credit in eum, qui iustificat impium, reputatur fides eius ad iustitiam,
6:4:6:ROMAINS:1:1986:NOVA_VULGATA sicut et David dicit beatitudinem hominis, cui Deus reputat iustitiam sine operibus:
6:4:7:ROMAINS:1:1986:NOVA_VULGATA “ Beati, quorum remissae sunt iniquitates, et quorum tecta sunt peccata.
6:4:8:ROMAINS:1:1986:NOVA_VULGATA Beatus vir, cui non imputabit Dominus peccatum ”.
6:4:9:ROMAINS:1:1986:NOVA_VULGATA Beatitudo ergo haec in circumcisione an etiam in praeputio? Dicimus enim: “ Reputata est Abrahae fides ad iustitiam ”.
6:4:10:ROMAINS:1:1986:NOVA_VULGATA Quomodo ergo reputata est? In circumcisione an in praeputio? Non in circumcisione sed in praeputio:
6:4:11:ROMAINS:1:1986:NOVA_VULGATA et signum accepit circumcisionis, signaculum iustitiae fidei, quae fuit in praeputio, ut esset pater omnium credentium per praeputium, ut reputetur illis iustitia,
6:4:12:ROMAINS:1:1986:NOVA_VULGATA et pater circumcisionis his non tantum, qui ex circumcisione sunt, sed et qui sectantur vestigia eius, quae fuit in praeputio, fidei patris nostri Abrahae.
6:4:13:ROMAINS:1:1986:NOVA_VULGATA Non enim per legem promissio Abrahae aut semini eius, ut heres esset mundi, sed per iustitiam fidei;
6:4:14:ROMAINS:1:1986:NOVA_VULGATA si enim qui ex lege heredes sunt, exinanita est fides, et abolita est promissio.
6:4:15:ROMAINS:1:1986:NOVA_VULGATA Lex enim iram operatur; ubi autem non est lex, nec praevaricatio.
6:4:16:ROMAINS:1:1986:NOVA_VULGATA Ideo ex fide, ut secundum gratiam, ut firma sit promissio omni semini, non ei, qui ex lege est solum, sed et ei, qui ex fide est Abrahae — qui est pater omnium nostrum,
6:4:17:ROMAINS:1:1986:NOVA_VULGATA sicut scriptum est: “ Patrem multarum gentium posui te ” C, ante Deum, cui credidit, qui vivificat mortuos et vocat ea, quae non sunt, quasi sint;
6:4:18:ROMAINS:1:1986:NOVA_VULGATA qui contra spem in spe credidit, ut fieret pater multarum gentium, secundum quod dictum est: “ Sic erit semen tuum ”.
6:4:19:ROMAINS:1:1986:NOVA_VULGATA Et non infirmatus fide consideravit corpus suum iam emortuum, cum fere centum annorum esset, et emortuam vulvam Sarae;
6:4:20:ROMAINS:1:1986:NOVA_VULGATA in repromissione autem Dei non haesitavit diffidentia, sed confortatus est fide, dans gloriam Deo,
6:4:21:ROMAINS:1:1986:NOVA_VULGATA et plenissime sciens quia, quod promisit, potens est et facere.
6:4:22:ROMAINS:1:1986:NOVA_VULGATA Ideo et reputatum est illi ad iustitiam.
6:4:23:ROMAINS:1:1986:NOVA_VULGATA Non est autem scriptum tantum propter ipsum: reputatum est illi,
6:4:24:ROMAINS:1:1986:NOVA_VULGATA sed et propter nos, quibus reputabitur, credentibus in eum, qui suscitavit Iesum Dominum nostrum a mortuis,
6:4:25:ROMAINS:1:1986:NOVA_VULGATA qui traditus est propter delicta nostra et suscitatus est propter iustificationem nostram.
6:5:1:ROMAINS:1:1986:NOVA_VULGATA Iustificati igitur ex fide, pacem habemus ad Deum per Domi num nostrum Iesum Christum,
6:5:2:ROMAINS:1:1986:NOVA_VULGATA per quem et accessum habemus fide in gratiam istam, in qua stamus et gloriamur in spe gloriae Dei.
6:5:3:ROMAINS:1:1986:NOVA_VULGATA Non solum autem, sed et gloriamur in tribulationibus, scientes quod tribulatio patientiam operatur,
6:5:4:ROMAINS:1:1986:NOVA_VULGATA patientia autem probationem, probatio vero spem;
6:5:5:ROMAINS:1:1986:NOVA_VULGATA spes autem non confundit, quia caritas Dei diffusa est in cordibus nostris per Spiritum Sanctum, qui datus est nobis.
6:5:6:ROMAINS:1:1986:NOVA_VULGATA Adhuc enim Christus, cum adhuc infirmi essemus, secundum tempus pro impiis mortuus est.
6:5:7:ROMAINS:1:1986:NOVA_VULGATA Vix enim pro iusto quis moritur; nam pro bono forsitan quis et audeat mori.
6:5:8:ROMAINS:1:1986:NOVA_VULGATA Commendat autem suam caritatem Deus in nos, quoniam, cum adhuc peccatores essemus, Christus pro nobis mortuus est.
6:5:9:ROMAINS:1:1986:NOVA_VULGATA Multo igitur magis iustificati nunc in sanguine ipsius, salvi erimus ab ira per ipsum!
6:5:10:ROMAINS:1:1986:NOVA_VULGATA Si enim, cum inimici essemus, reconciliati sumus Deo per mortem Filii eius, multo magis reconciliati salvi erimus in vita ipsius;
6:5:11:ROMAINS:1:1986:NOVA_VULGATA non solum autem, sed et gloriamur in Deo per Dominum nostrum Iesum Christum, per quem nunc reconciliationem accepimus.
6:5:12:ROMAINS:1:1986:NOVA_VULGATA Propterea, sicut per unum hominem peccatum in hunc mundum intravit, et per peccatum mors, et ita in omnes homines mors pertransiit, eo quod omnes peccaverunt.
6:5:13:ROMAINS:1:1986:NOVA_VULGATA Usque ad legem enim peccatum erat in mundo; peccatum autem non imputatur, cum lex non est,
6:5:14:ROMAINS:1:1986:NOVA_VULGATA sed regnavit mors ab Adam usque ad Moysen etiam in eos, qui non peccaverunt in similitudine praevaricationis Adae, qui est figura futuri.
6:5:15:ROMAINS:1:1986:NOVA_VULGATA Sed non sicut delictum, ita et donum; si enim unius delicto multi mortui sunt, multo magis gratia Dei et donum in gratia unius hominis Iesu Christi in multos abundavit.
6:5:16:ROMAINS:1:1986:NOVA_VULGATA Et non sicut per unum, qui peccavit, ita et donum; nam iudicium ex uno in condemnationem, gratia autem ex multis delictis in iustificationem.
6:5:17:ROMAINS:1:1986:NOVA_VULGATA Si enim unius delicto mors regnavit per unum, multo magis, qui abundantiam gratiae et donationis iustitiae accipiunt, in vita regnabunt per unum Iesum Christum.
6:5:18:ROMAINS:1:1986:NOVA_VULGATA Igitur sicut per unius delictum in omnes homines in condemnationem, sic et per unius iustitiam in omnes homines in iustificationem vitae;
6:5:19:ROMAINS:1:1986:NOVA_VULGATA sicut enim per inoboedientiam unius hominis peccatores constituti sunt multi, ita et per unius oboeditionem iusti constituentur multi.
6:5:20:ROMAINS:1:1986:NOVA_VULGATA Lex autem subintravit, ut abundaret delictum; ubi autem abundavit peccatum, superabundavit gratia,
6:5:21:ROMAINS:1:1986:NOVA_VULGATA ut sicut regnavit peccatum in morte, ita et gratia regnet per iustitiam in vitam aeternam per Iesum Christum Dominum nostrum.
6:6:1:ROMAINS:1:1986:NOVA_VULGATA Quid ergo dicemus? Perma nebimus in peccato, ut gratia abundet?
6:6:2:ROMAINS:1:1986:NOVA_VULGATA Absit! Qui enim mortui sumus peccato, quomodo adhuc vivemus in illo?
6:6:3:ROMAINS:1:1986:NOVA_VULGATA An ignoratis quia, quicumque baptizati sumus in Christum Iesum, in mortem ipsius baptizati sumus?
6:6:4:ROMAINS:1:1986:NOVA_VULGATA Consepulti ergo sumus cum illo per baptismum in mortem, ut quemadmodum suscitatus est Christus a mortuis per gloriam Patris, ita et nos in novitate vitae ambulemus.
6:6:5:ROMAINS:1:1986:NOVA_VULGATA Si enim complantati facti sumus similitudini mortis eius, sed et resurrectionis erimus;
6:6:6:ROMAINS:1:1986:NOVA_VULGATA hoc scientes quia vetus homo noster simul crucifixus est, ut destruatur corpus peccati, ut ultra non serviamus peccato.
6:6:7:ROMAINS:1:1986:NOVA_VULGATA Qui enim mortuus est, iustificatus est a peccato.
6:6:8:ROMAINS:1:1986:NOVA_VULGATA Si autem mortui sumus cum Christo, credimus quia simul etiam vivemus cum eo;
6:6:9:ROMAINS:1:1986:NOVA_VULGATA scientes quod Christus suscitatus ex mortuis iam non moritur, mors illi ultra non dominatur.
6:6:10:ROMAINS:1:1986:NOVA_VULGATA Quod enim mortuus est, peccato mortuus est semel; quod autem vivit, vivit Deo.
6:6:11:ROMAINS:1:1986:NOVA_VULGATA Ita et vos existimate vos mortuos quidem esse peccato, viventes autem Deo in Christo Iesu.
6:6:12:ROMAINS:1:1986:NOVA_VULGATA Non ergo regnet peccatum in vestro mortali corpore, ut oboediatis concupiscentiis eius,
6:6:13:ROMAINS:1:1986:NOVA_VULGATA neque exhibeatis membra vestra arma iniustitiae peccato, sed exhibete vos Deo tamquam ex mortuis viventes et membra vestra arma iustitiae Deo.
6:6:14:ROMAINS:1:1986:NOVA_VULGATA Peccatum enim vobis non dominabitur; non enim sub lege estis sed sub gratia.
6:6:15:ROMAINS:1:1986:NOVA_VULGATA Quid ergo? Peccabimus, quoniam non sumus sub lege sed sub gratia? Absit!
6:6:16:ROMAINS:1:1986:NOVA_VULGATA Nescitis quoniam, cui exhibetis vos servos ad oboedientiam, servi estis eius, cui oboeditis, sive peccati ad mortem, sive oboeditionis ad iustitiam?
6:6:17:ROMAINS:1:1986:NOVA_VULGATA Gratias autem Deo quod fuistis servi peccati, oboedistis autem ex corde in eam formam doctrinae, in quam traditi estis,
6:6:18:ROMAINS:1:1986:NOVA_VULGATA liberati autem a peccato servi facti estis iustitiae.
6:6:19:ROMAINS:1:1986:NOVA_VULGATA Humanum dico propter infirmitatem carnis vestrae. Sicut enim exhibuistis membra vestra servientia immunditiae et iniquitati ad iniquitatem, ita nunc exhibete membra vestra servientia iustitiae ad sanctificationem.
6:6:20:ROMAINS:1:1986:NOVA_VULGATA Cum enim servi essetis peccati, liberi eratis iustitiae.
6:6:21:ROMAINS:1:1986:NOVA_VULGATA Quem ergo fructum habebatis tunc, in quibus nunc erubescitis? Nam finis illorum mors!
6:6:22:ROMAINS:1:1986:NOVA_VULGATA Nunc vero liberati a peccato, servi autem facti Deo, habetis fructum vestrum in sanctificationem, finem vero vitam aeternam!
6:6:23:ROMAINS:1:1986:NOVA_VULGATA Stipendia enim peccati mors, donum autem Dei vita aeterna in Christo Iesu Domino nostro.
6:7:1:ROMAINS:1:1986:NOVA_VULGATA An ignoratis, fratres — scienti bus enim legem loquor — quia lex in homine dominatur, quanto tempore vivit?
6:7:2:ROMAINS:1:1986:NOVA_VULGATA Nam quae sub viro est mulier, viventi viro alligata est lege; si autem mortuus fuerit vir, soluta est a lege viri.
6:7:3:ROMAINS:1:1986:NOVA_VULGATA Igitur, vivente viro, vocabitur adultera, si fuerit alterius viri; si autem mortuus fuerit vir, libera est a lege, ut non sit adultera, si fuerit alterius viri.
6:7:4:ROMAINS:1:1986:NOVA_VULGATA Itaque, fratres mei, et vos mortificati estis legi per corpus Christi, ut sitis alterius, eius qui ex mortuis suscitatus est, ut fructificaremus Deo.
6:7:5:ROMAINS:1:1986:NOVA_VULGATA Cum enim essemus in carne, passiones peccatorum, quae per legem sunt, operabantur in membris nostris, ut fructificarent morti;
6:7:6:ROMAINS:1:1986:NOVA_VULGATA nunc autem soluti sumus a lege, mortui ei, in qua detinebamur, ita ut serviamus in novitate Spiritus et non in vetustate litterae.
6:7:7:ROMAINS:1:1986:NOVA_VULGATA Quid ergo dicemus? Lex peccatum est? Absit! Sed peccatum non cognovi, nisi per legem; nam concupiscentiam nescirem, nisi lex diceret: “ Non concupisces ”.
6:7:8:ROMAINS:1:1986:NOVA_VULGATA Occasione autem accepta, peccatum per mandatum operatum est in me omnem concupiscentiam; sine lege enim peccatum mortuum erat.
6:7:9:ROMAINS:1:1986:NOVA_VULGATA Ego autem vivebam sine lege aliquando; sed, cum venisset mandatum, peccatum revixit,
6:7:10:ROMAINS:1:1986:NOVA_VULGATA ego autem mortuus sum; et inventum est mihi mandatum, quod erat ad vitam, hoc esse ad mortem;
6:7:11:ROMAINS:1:1986:NOVA_VULGATA nam peccatum, occasione accepta, per mandatum seduxit me et per illud occidit.
6:7:12:ROMAINS:1:1986:NOVA_VULGATA Itaque lex quidem sancta, et mandatum sanctum et iustum et bonum.
6:7:13:ROMAINS:1:1986:NOVA_VULGATA Quod ergo bonum est, mihi factum est mors? Absit! Sed peccatum, ut appareat peccatum, per bonum mihi operatum est mortem; ut fiat supra modum peccans peccatum per mandatum.
6:7:14:ROMAINS:1:1986:NOVA_VULGATA Scimus enim quod lex spiritalis est; ego autem carnalis sum, venumdatus sub peccato.
6:7:15:ROMAINS:1:1986:NOVA_VULGATA Quod enim operor, non intellego; non enim, quod volo, hoc ago, sed quod odi, illud facio.
6:7:16:ROMAINS:1:1986:NOVA_VULGATA Si autem, quod nolo, illud facio, consentio legi quoniam bona.
6:7:17:ROMAINS:1:1986:NOVA_VULGATA Nunc autem iam non ego operor illud, sed, quod habitat in me, peccatum.
6:7:18:ROMAINS:1:1986:NOVA_VULGATA Scio enim quia non habitat in me, hoc est in carne mea, bonum; nam velle adiacet mihi, operari autem bonum, non!
6:7:19:ROMAINS:1:1986:NOVA_VULGATA Non enim, quod volo bonum, facio, sed, quod nolo malum, hoc ago.
6:7:20:ROMAINS:1:1986:NOVA_VULGATA Si autem, quod nolo, illud facio, iam non ego operor illud, sed, quod habitat in me, peccatum.
6:7:21:ROMAINS:1:1986:NOVA_VULGATA Invenio igitur hanc legem volenti mihi facere bonum, quoniam mihi malum adiacet.
6:7:22:ROMAINS:1:1986:NOVA_VULGATA Condelector enim legi Dei secundum interiorem hominem;
6:7:23:ROMAINS:1:1986:NOVA_VULGATA video autem aliam legem in membris meis repugnantem legi mentis meae et captivantem me in lege peccati, quae est in membris meis.
6:7:24:ROMAINS:1:1986:NOVA_VULGATA Infelix ego homo! Quis me liberabit de corpore mortis huius?
6:7:25:ROMAINS:1:1986:NOVA_VULGATA Gratias autem Deo per Iesum Christum Dominum nostrum! Igitur ego ipse mente servio legi Dei, carne autem legi peccati.
6:8:1:ROMAINS:1:1986:NOVA_VULGATA Nihil ergo nunc damnationis est his, qui sunt in Christo Iesu;
6:8:2:ROMAINS:1:1986:NOVA_VULGATA lex enim Spiritus vitae in Christo Iesu liberavit te a lege peccati et mortis.
6:8:3:ROMAINS:1:1986:NOVA_VULGATA Nam, quod impossibile erat legi, in quo infirmabatur per carnem, Deus Filium suum mittens in similitudine carnis peccati et pro peccato, damnavit peccatum in carne,
6:8:4:ROMAINS:1:1986:NOVA_VULGATA ut iustitia legis impleretur in nobis, qui non secundum carnem ambulamus sed secundum Spiritum.
6:8:5:ROMAINS:1:1986:NOVA_VULGATA Qui enim secundum carnem sunt, quae carnis sunt, sapiunt; qui vero secundum Spiritum, quae sunt Spiritus.
6:8:6:ROMAINS:1:1986:NOVA_VULGATA Nam sapientia carnis mors, sapientia autem Spiritus vita et pax;
6:8:7:ROMAINS:1:1986:NOVA_VULGATA quoniam sapientia carnis inimicitia est in Deum, legi enim Dei non subicitur nec enim potest.
6:8:8:ROMAINS:1:1986:NOVA_VULGATA Qui autem in carne sunt, Deo placere non possunt.
6:8:9:ROMAINS:1:1986:NOVA_VULGATA Vos autem in carne non estis sed in Spiritu, si tamen Spiritus Dei habitat in vobis. Si quis autem Spiritum Christi non habet, hic non est eius.
6:8:10:ROMAINS:1:1986:NOVA_VULGATA Si autem Christus in vobis est, corpus quidem mortuum est propter peccatum, Spiritus vero vita propter iustitiam.
6:8:11:ROMAINS:1:1986:NOVA_VULGATA Quod si Spiritus eius, qui suscitavit Iesum a mortuis, habitat in vobis, qui suscitavit Christum a mortuis vivificabit et mortalia corpora vestra per inhabitantem Spiritum suum in vobis.
6:8:12:ROMAINS:1:1986:NOVA_VULGATA Ergo, fratres, debitores sumus non carni, ut secundum carnem vivamus.
6:8:13:ROMAINS:1:1986:NOVA_VULGATA Si enim secundum carnem vixeritis, moriemini; si autem Spiritu opera corporis mortificatis, vivetis.
6:8:14:ROMAINS:1:1986:NOVA_VULGATA Quicumque enim Spiritu Dei aguntur, hi filii Dei sunt.
6:8:15:ROMAINS:1:1986:NOVA_VULGATA Non enim accepistis spiritum servitutis iterum in timorem, sed accepistis Spiritum adoptionis filiorum, in quo clamamus: “ Abba, Pater! ”.
6:8:16:ROMAINS:1:1986:NOVA_VULGATA Ipse Spiritus testimonium reddit una cum spiritu nostro, quod sumus filii Dei.
6:8:17:ROMAINS:1:1986:NOVA_VULGATA Si autem filii, et heredes: heredes quidem Dei, coheredes autem Christi, si tamen compatimur, ut et conglorificemur.
6:8:18:ROMAINS:1:1986:NOVA_VULGATA Existimo enim quod non sunt condignae passiones huius temporis ad futuram gloriam, quae revelanda est in nobis.
6:8:19:ROMAINS:1:1986:NOVA_VULGATA Nam exspectatio creaturae revelationem filiorum Dei exspectat;
6:8:20:ROMAINS:1:1986:NOVA_VULGATA vanitati enim creatura subiecta est, non volens sed propter eum, qui subiecit, in spem,
6:8:21:ROMAINS:1:1986:NOVA_VULGATA quia et ipsa creatura liberabitur a servitute corruptionis in libertatem gloriae filiorum Dei.
6:8:22:ROMAINS:1:1986:NOVA_VULGATA Scimus enim quod omnis creatura congemiscit et comparturit usque adhuc;
6:8:23:ROMAINS:1:1986:NOVA_VULGATA non solum autem, sed et nos ipsi primitias Spiritus habentes, et ipsi intra nos gemimus adoptionem filiorum exspectantes, redemptionem corporis nostri.
6:8:24:ROMAINS:1:1986:NOVA_VULGATA Spe enim salvi facti sumus; spes autem, quae videtur, non est spes; nam, quod videt, quis sperat?
6:8:25:ROMAINS:1:1986:NOVA_VULGATA Si autem, quod non videmus, speramus, per patientiam exspectamus.
6:8:26:ROMAINS:1:1986:NOVA_VULGATA Similiter autem et Spiritus adiuvat infirmitatem nostram; nam quid oremus, sicut oportet, nescimus, sed ipse Spiritus interpellat gemitibus inenarrabilibus;
6:8:27:ROMAINS:1:1986:NOVA_VULGATA qui autem scrutatur corda, scit quid desideret Spiritus, quia secundum Deum postulat pro sanctis.
6:8:28:ROMAINS:1:1986:NOVA_VULGATA Scimus autem quoniam diligentibus Deum omnia cooperantur in bonum, his, qui secundum propositum vocati sunt.
6:8:29:ROMAINS:1:1986:NOVA_VULGATA Nam, quos praescivit, et praedestinavit conformes fieri imaginis Filii eius, ut sit ipse primogenitus in multis fratribus;
6:8:30:ROMAINS:1:1986:NOVA_VULGATA quos autem praedestinavit, hos et vocavit; et quos vocavit, hos et iustificavit; quos autem iustificavit, illos et glorificavit.
6:8:31:ROMAINS:1:1986:NOVA_VULGATA Quid ergo dicemus ad haec? Si Deus pro nobis, quis contra nos?
6:8:32:ROMAINS:1:1986:NOVA_VULGATA Qui Filio suo non pepercit, sed pro nobis omnibus tradidit illum, quomodo non etiam cum illo omnia nobis donabit?
6:8:33:ROMAINS:1:1986:NOVA_VULGATA Quis accusabit adversus electos Dei? Deus, qui iustificat?
6:8:34:ROMAINS:1:1986:NOVA_VULGATA Quis est qui condemnet? Christus Iesus, qui mortuus est, immo qui suscitatus est, qui et est ad dexteram Dei, qui etiam interpellat pro nobis?
6:8:35:ROMAINS:1:1986:NOVA_VULGATA Quis nos separabit a caritate Christi? Tribulatio an angustia an persecutio an fames an nuditas an periculum an gladius?
6:8:36:ROMAINS:1:1986:NOVA_VULGATA Sicut scriptum est: “ Propter te mortificamur tota die, aestimati sumus ut oves occisionis ”.
6:8:37:ROMAINS:1:1986:NOVA_VULGATA Sed in his omnibus supervincimus per eum, qui dilexit nos.
6:8:38:ROMAINS:1:1986:NOVA_VULGATA Certus sum enim quia neque mors neque vita neque angeli neque principatus neque instantia neque futura neque virtutes
6:8:39:ROMAINS:1:1986:NOVA_VULGATA neque altitudo neque profundum neque alia quaelibet creatura poterit nos separare a caritate Dei, quae est in Christo Iesu Domino nostro.
6:9:1:ROMAINS:1:1986:NOVA_VULGATA Veritatem dico in Christo, non mentior, testimonium mihi per hibente conscientia mea in Spiritu Sancto,
6:9:2:ROMAINS:1:1986:NOVA_VULGATA quoniam tristitia est mihi magna, et continuus dolor cordi meo.
6:9:3:ROMAINS:1:1986:NOVA_VULGATA Optarem enim ipse ego anathema esse a Christo pro fratribus meis, cognatis meis secundum carnem,
6:9:4:ROMAINS:1:1986:NOVA_VULGATA qui sunt Israelitae, quorum adoptio est filiorum et gloria et testamenta et legislatio et cultus et promissiones,
6:9:5:ROMAINS:1:1986:NOVA_VULGATA quorum sunt patres, et ex quibus Christus secundum carnem: qui est super omnia Deus benedictus in saecula. Amen.
6:9:6:ROMAINS:1:1986:NOVA_VULGATA Non autem quod exciderit verbum Dei. Non enim omnes, qui ex Israel, hi sunt Israel;
6:9:7:ROMAINS:1:1986:NOVA_VULGATA neque quia semen sunt Abrahae, omnes filii, sed: “ In Isaac vocabitur tibi semen ”.
6:9:8:ROMAINS:1:1986:NOVA_VULGATA Id est, non qui filii carnis, hi filii Dei, sed qui filii sunt promissionis, aestimantur semen;
6:9:9:ROMAINS:1:1986:NOVA_VULGATA promissionis enim verbum hoc est: “ Secundum hoc tempus veniam, et erit Sarae filius ”.
6:9:10:ROMAINS:1:1986:NOVA_VULGATA Non solum autem, sed et Rebecca ex uno concubitum habens, Isaac patre nostro;
6:9:11:ROMAINS:1:1986:NOVA_VULGATA cum enim nondum nati fuissent aut aliquid egissent bonum aut malum, ut secundum electionem propositum Dei maneret,
6:9:12:ROMAINS:1:1986:NOVA_VULGATA non ex operibus sed ex vocante dictum est ei: “ Maior serviet minori ”;
6:9:13:ROMAINS:1:1986:NOVA_VULGATA sicut scriptum est: “ Iacob dilexi, Esau autem odio habui ”.
6:9:14:ROMAINS:1:1986:NOVA_VULGATA Quid ergo dicemus? Numquid iniustitia apud Deum? Absit!
6:9:15:ROMAINS:1:1986:NOVA_VULGATA Moysi enim dicit: “ Miserebor, cuius misereor, et misericordiam praestabo, cui misericordiam praesto ”.
6:9:16:ROMAINS:1:1986:NOVA_VULGATA Igitur non volentis neque currentis sed miserentis Dei.
6:9:17:ROMAINS:1:1986:NOVA_VULGATA Dicit enim Scriptura pharaoni: “ In hoc ipsum excitavi te, ut ostendam in te virtutem meam, et ut annuntietur nomen meum in universa terra ”.
6:9:18:ROMAINS:1:1986:NOVA_VULGATA Ergo, cuius vult, miseretur et, quem vult, indurat.
6:9:19:ROMAINS:1:1986:NOVA_VULGATA Dices itaque mihi: “ Quid ergo adhuc queritur? Voluntati enim eius quis restitit? ”.
6:9:20:ROMAINS:1:1986:NOVA_VULGATA O homo, sed tu quis es, qui respondeas Deo? Numquid dicet figmentum ei, qui se finxit: “ Quid me fecisti sic? ”.
6:9:21:ROMAINS:1:1986:NOVA_VULGATA An non habet potestatem figulus luti ex eadem massa facere aliud quidem vas in honorem, aliud vero in ignominiam?
6:9:22:ROMAINS:1:1986:NOVA_VULGATA Quod si volens Deus ostendere iram et notam facere potentiam suam, sustinuit in multa patientia vasa irae aptata in interitum;
6:9:23:ROMAINS:1:1986:NOVA_VULGATA et ut ostenderet divitias gloriae suae in vasa misericordiae, quae praeparavit in gloriam,
6:9:24:ROMAINS:1:1986:NOVA_VULGATA quos et vocavit nos non solum ex Iudaeis sed etiam ex gentibus?
6:9:25:ROMAINS:1:1986:NOVA_VULGATA Sicut et in Osee dicit: “ Vocabo Non plebem meam Plebem meam et Non dilectam Dilectam.
6:9:26:ROMAINS:1:1986:NOVA_VULGATA Et erit: in loco, ubi dictum est eis: “Non plebs mea vos”, ibi vocabuntur Filii Dei vivi ”.
6:9:27:ROMAINS:1:1986:NOVA_VULGATA Isaias autem clamat pro Israel: “ Si fuerit numerus filiorum Israel tamquam arena maris, reliquiae salvae fient.
6:9:28:ROMAINS:1:1986:NOVA_VULGATA Verbum enim consummans et brevians faciet Dominus super terram ”.
6:9:29:ROMAINS:1:1986:NOVA_VULGATA Et sicut praedixit Isaias: “ Nisi Dominus Sabaoth reliquisset nobis semen, sicut Sodoma facti essemus et sicut Gomorra similes fuissemus ”.
6:9:30:ROMAINS:1:1986:NOVA_VULGATA Quid ergo dicemus? Quod gentes, quae non sectabantur iustitiam, apprehenderunt iustitiam, iustitiam autem, quae ex fide est;
6:9:31:ROMAINS:1:1986:NOVA_VULGATA Israel vero sectans legem iustitiae in legem non pervenit.
6:9:32:ROMAINS:1:1986:NOVA_VULGATA Quare? Quia non ex fide sed quasi ex operibus; offenderunt in lapidem offensionis,
6:9:33:ROMAINS:1:1986:NOVA_VULGATA sicut scriptum est: “ Ecce pono in Sion lapidem offensionis et petram scandali; et, qui credit in eo, non confundetur ”.
6:10:1:ROMAINS:1:1986:NOVA_VULGATA Fratres, voluntas quidem cordis mei et obsecratio ad Deum pro illis in salutem.
6:10:2:ROMAINS:1:1986:NOVA_VULGATA Testimonium enim perhibeo illis quod aemulationem Dei habent sed non secundum scientiam;
6:10:3:ROMAINS:1:1986:NOVA_VULGATA ignorantes enim Dei iustitiam et suam iustitiam quaerentes statuere, iustitiae Dei non sunt subiecti;
6:10:4:ROMAINS:1:1986:NOVA_VULGATA finis enim legis Christus ad iustitiam omni credenti.
6:10:5:ROMAINS:1:1986:NOVA_VULGATA Moyses enim scribit de iustitia, quae ex lege est: “ Qui fecerit homo, vivet in eis ”.
6:10:6:ROMAINS:1:1986:NOVA_VULGATA Quae autem ex fide est iustitia, sic dicit: “ Ne dixeris in corde tuo: Quis ascendet in caelum?”, id est Christum deducere;
6:10:7:ROMAINS:1:1986:NOVA_VULGATA aut: “ Quis descendet in abyssum? ”, hoc est Christum ex mortuis revocare.
6:10:8:ROMAINS:1:1986:NOVA_VULGATA Sed quid dicit? “ Prope te est verbum, in ore tuo et in corde tuo ”; hoc est verbum fidei, quod praedicamus.
6:10:9:ROMAINS:1:1986:NOVA_VULGATA Quia si confitearis in ore tuo: “ Dominum Iesum! ”, et in corde tuo credideris quod Deus illum excitavit ex mortuis, salvus eris.
6:10:10:ROMAINS:1:1986:NOVA_VULGATA Corde enim creditur ad iustitiam, ore autem confessio fit in salutem.
6:10:11:ROMAINS:1:1986:NOVA_VULGATA Dicit enim Scriptura: “ Omnis, qui credit in illo, non confundetur ”.
6:10:12:ROMAINS:1:1986:NOVA_VULGATA Non enim est distinctio Iudaei et Graeci, nam idem Dominus omnium, dives in omnes, qui invocant illum:
6:10:13:ROMAINS:1:1986:NOVA_VULGATA Omnis enim, quicumque invocaverit nomen Domini, salvus erit.
6:10:14:ROMAINS:1:1986:NOVA_VULGATA Quomodo ergo invocabunt, in quem non crediderunt? Aut quomodo credent ei, quem non audierunt? Quomodo autem audient sine praedicante?
6:10:15:ROMAINS:1:1986:NOVA_VULGATA Quomodo vero praedicabunt nisi mittantur? Sicut scriptum est: “ Quam speciosi pedes evangelizantium bona ”.
6:10:16:ROMAINS:1:1986:NOVA_VULGATA Sed non omnes oboedierunt evangelio; Isaias enim dicit: “ Domine, quis credidit auditui nostro? ”.
6:10:17:ROMAINS:1:1986:NOVA_VULGATA Ergo fides ex auditu, auditus autem per verbum Christi.
6:10:18:ROMAINS:1:1986:NOVA_VULGATA Sed dico: Numquid non audierunt? Quin immo, in omnem terram exiit sonus eorum, et in fines orbis terrae verba eorum.
6:10:19:ROMAINS:1:1986:NOVA_VULGATA Sed dico: Numquid Israel non cognovit? Primus Moyses dicit: “ Ego ad aemulationem vos adducam per Non gentem: per gentem insipientem ad iram vos provocabo ”.
6:10:20:ROMAINS:1:1986:NOVA_VULGATA Isaias autem audet et dicit: “ Inventus sum in non quaerentibus me; palam apparui his, qui me non interrogabant ”.
6:10:21:ROMAINS:1:1986:NOVA_VULGATA Ad Israel autem dicit: “ Tota die expandi manus meas ad populum non credentem et contradicentem ”.
6:11:1:ROMAINS:1:1986:NOVA_VULGATA Dico ergo: Numquid repulit Deus populum suum? Absit! Nam et ego Israelita sum, ex semine Abraham, tribu Beniamin.
6:11:2:ROMAINS:1:1986:NOVA_VULGATA Non reppulit Deus plebem suam, quam praescivit. An nescitis in Elia quid dicit Scriptura? Quemadmodum interpellat Deum adversus Israel:
6:11:3:ROMAINS:1:1986:NOVA_VULGATA “ Domine, prophetas tuos occiderunt, altaria tua suffoderunt, et ego relictus sum solus, et quaerunt animam meam ”.
6:11:4:ROMAINS:1:1986:NOVA_VULGATA Sed quid dicit illi responsum divinum? “ Reliqui mihi septem milia virorum, qui non curvaverunt genu Baal ”.
6:11:5:ROMAINS:1:1986:NOVA_VULGATA Sic ergo et in hoc tempore reliquiae secundum electionem gratiae factae sunt.
6:11:6:ROMAINS:1:1986:NOVA_VULGATA Si autem gratia, iam non ex operibus, alioquin gratia iam non est gratia.
6:11:7:ROMAINS:1:1986:NOVA_VULGATA Quid ergo? Quod quaerit Israel, hoc non est consecutus, electio autem consecuta est; ceteri vero excaecati sunt,
6:11:8:ROMAINS:1:1986:NOVA_VULGATA sicut scriptum est: “ Dedit illis Deus spiritum soporis, oculos, ut non videant, et aures, ut non audiant, usque in hodiernum diem ”.
6:11:9:ROMAINS:1:1986:NOVA_VULGATA Et David dicit: “ Fiat mensa eorum in laqueum et in captionem et in scandalum et in retributionem illis.
6:11:10:ROMAINS:1:1986:NOVA_VULGATA Obscurentur oculi eorum, ne videant, et dorsum illorum semper incurva! ”.
6:11:11:ROMAINS:1:1986:NOVA_VULGATA Dico ergo: Numquid sic offenderunt, ut caderent? Absit! Sed illorum casu salus gentibus, ut illi ad aemulationem adducantur.
6:11:12:ROMAINS:1:1986:NOVA_VULGATA Quod si casus illorum divitiae sunt mundi, et deminutio eorum divitiae gentium, quanto magis plenitudo eorum!
6:11:13:ROMAINS:1:1986:NOVA_VULGATA Vobis autem dico gentibus: Quantum quidem ego sum gentium apostolus, ministerium meum honorifico,
6:11:14:ROMAINS:1:1986:NOVA_VULGATA si quo modo ad aemulandum provocem carnem meam et salvos faciam aliquos ex illis.
6:11:15:ROMAINS:1:1986:NOVA_VULGATA Si enim amissio eorum reconciliatio est mundi, quae assumptio, nisi vita ex mortuis?
6:11:16:ROMAINS:1:1986:NOVA_VULGATA Quod si primitiae sanctae sunt, et massa; et si radix sancta, et rami.
6:11:17:ROMAINS:1:1986:NOVA_VULGATA Quod si aliqui ex ramis fracti sunt, tu autem, cum oleaster esses, insertus es in illis et consocius radicis pinguedinis olivae factus es,
6:11:18:ROMAINS:1:1986:NOVA_VULGATA noli gloriari adversus ramos; quod si gloriaris, non tu radicem portas, sed radix te.
6:11:19:ROMAINS:1:1986:NOVA_VULGATA Dices ergo: “ Fracti sunt rami, ut ego inserar ”.
6:11:20:ROMAINS:1:1986:NOVA_VULGATA Bene; incredulitate fracti sunt, tu autem fide stas. Noli altum sapere, sed time:
6:11:21:ROMAINS:1:1986:NOVA_VULGATA si enim Deus naturalibus ramis non pepercit, ne forte nec tibi parcat.
6:11:22:ROMAINS:1:1986:NOVA_VULGATA Vide ergo bonitatem et severitatem Dei: in eos quidem, qui ceciderunt, severitatem; in te autem bonitatem Dei, si permanseris in bonitate, alioquin et tu excideris.
6:11:23:ROMAINS:1:1986:NOVA_VULGATA Sed et illi, si non permanserint in incredulitate, inserentur; potens est enim Deus iterum inserere illos!
6:11:24:ROMAINS:1:1986:NOVA_VULGATA Nam si tu ex naturali excisus es oleastro et contra naturam insertus es in bonam olivam, quanto magis hi, qui secundum naturam sunt, inserentur suae olivae.
6:11:25:ROMAINS:1:1986:NOVA_VULGATA Nolo enim vos ignorare, fratres, mysterium hoc, ut non sitis vobis ipsis sapientes, quia caecitas ex parte contigit in Israel, donec plenitudo gentium intraret,
6:11:26:ROMAINS:1:1986:NOVA_VULGATA et sic omnis Israel salvus fiet, sicut scriptum est: “ Veniet ex Sion, qui eripiat, avertet impietates ab Iacob;
6:11:27:ROMAINS:1:1986:NOVA_VULGATA et hoc illis a me testamentum, cum abstulero peccata eorum ”.
6:11:28:ROMAINS:1:1986:NOVA_VULGATA Secundum evangelium quidem inimici propter vos, secundum electionem autem carissimi propter patres;
6:11:29:ROMAINS:1:1986:NOVA_VULGATA sine paenitentia enim sunt dona et vocatio Dei!
6:11:30:ROMAINS:1:1986:NOVA_VULGATA Sicut enim aliquando vos non credidistis Deo, nunc autem misericordiam consecuti estis propter illorum incredulitatem,
6:11:31:ROMAINS:1:1986:NOVA_VULGATA ita et isti nunc non crediderunt propter vestram misericordiam, ut et ipsi nunc misericordiam consequantur.
6:11:32:ROMAINS:1:1986:NOVA_VULGATA Conclusit enim Deus omnes in incredulitatem, ut omnium misereatur!
6:11:33:ROMAINS:1:1986:NOVA_VULGATA O altitudo divitiarum et sapientiae et scientiae Dei! Quam incomprehensibilia sunt iudicia eius, et investigabiles viae eius!
6:11:34:ROMAINS:1:1986:NOVA_VULGATA Quis enim cognovit sensum Domini? Aut quis consiliarius eius fuit?
6:11:35:ROMAINS:1:1986:NOVA_VULGATA Aut quis prior dedit illi, et retribuetur ei?
6:11:36:ROMAINS:1:1986:NOVA_VULGATA Quoniam ex ipso et per ipsum et in ipsum omnia. Ipsi gloria in saecula. Amen.
6:12:1:ROMAINS:1:1986:NOVA_VULGATA Obsecro itaque vos, fratres, per misericordiam Dei, ut exhibeatis corpora vestra hostiam viventem, sanctam, Deo placentem, rationabile obsequium vestrum;
6:12:2:ROMAINS:1:1986:NOVA_VULGATA et nolite conformari huic saeculo, sed transformamini renovatione mentis, ut probetis quid sit voluntas Dei, quid bonum et bene placens et perfectum.
6:12:3:ROMAINS:1:1986:NOVA_VULGATA Dico enim per gratiam, quae data est mihi, omnibus, qui sunt inter vos, non altius sapere quam oportet sapere, sed sapere ad sobrietatem, unicuique sicut Deus divisit mensuram fidei.
6:12:4:ROMAINS:1:1986:NOVA_VULGATA Sicut enim in uno corpore multa membra habemus, omnia autem membra non eundem actum habent,
6:12:5:ROMAINS:1:1986:NOVA_VULGATA ita multi unum corpus sumus in Christo, singuli autem alter alterius membra.
6:12:6:ROMAINS:1:1986:NOVA_VULGATA Habentes autem donationes secundum gratiam, quae data est nobis, differentes: sive prophetiam, secundum rationem fidei;
6:12:7:ROMAINS:1:1986:NOVA_VULGATA sive ministerium, in ministrando; sive qui docet, in doctrina;
6:12:8:ROMAINS:1:1986:NOVA_VULGATA sive qui exhortatur, in exhortando; qui tribuit, in simplicitate; qui praeest, in sollicitudine; qui miseretur, in hilaritate.
6:12:9:ROMAINS:1:1986:NOVA_VULGATA Dilectio sine simulatione. Odientes malum, adhaerentes bono;
6:12:10:ROMAINS:1:1986:NOVA_VULGATA caritate fraternitatis invicem diligentes, honore invicem praevenientes,
6:12:11:ROMAINS:1:1986:NOVA_VULGATA sollicitudine non pigri, spiritu ferventes, Domino servientes,
6:12:12:ROMAINS:1:1986:NOVA_VULGATA spe gaudentes, in tribulatione patientes, orationi instantes,
6:12:13:ROMAINS:1:1986:NOVA_VULGATA necessitatibus sanctorum communicantes, hospitalitatem sectantes.
6:12:14:ROMAINS:1:1986:NOVA_VULGATA Benedicite persequentibus; benedicite et nolite maledicere!
6:12:15:ROMAINS:1:1986:NOVA_VULGATA Gaudere cum gaudentibus, flere cum flentibus.
6:12:16:ROMAINS:1:1986:NOVA_VULGATA Idipsum invicem sentientes, non alta sapientes, sed humilibus consentientes. Nolite esse prudentes apud vosmetipsos.
6:12:17:ROMAINS:1:1986:NOVA_VULGATA Nulli malum pro malo reddentes; providentes bona coram omnibus hominibus;
6:12:18:ROMAINS:1:1986:NOVA_VULGATA si fieri potest, quod ex vobis est, cum omnibus hominibus pacem habentes;
6:12:19:ROMAINS:1:1986:NOVA_VULGATA non vosmetipsos vindicantes, carissimi, sed date locum irae, scriptum est enim: “ Mihi vindicta, ego retribuam ”, dicit Dominus.
6:12:20:ROMAINS:1:1986:NOVA_VULGATA Sed si esurierit inimicus tuus, ciba illum; si sitit, potum da illi. Hoc enim faciens, carbones ignis congeres super caput eius.
6:12:21:ROMAINS:1:1986:NOVA_VULGATA Noli vinci a malo, sed vince in bono malum.
6:13:1:ROMAINS:1:1986:NOVA_VULGATA Omnis anima potestatibus sublimioribus subdita sit. Non est enim potestas nisi a Deo; quae autem sunt, a Deo ordinatae sunt.
6:13:2:ROMAINS:1:1986:NOVA_VULGATA Itaque, qui resistit potestati, Dei ordinationi resistit; qui autem resistunt ipsi, sibi damnationem acquirent.
6:13:3:ROMAINS:1:1986:NOVA_VULGATA Nam principes non sunt timori bono operi sed malo. Vis autem non timere potestatem? Bonum fac, et habebis laudem ex illa;
6:13:4:ROMAINS:1:1986:NOVA_VULGATA Dei enim ministra est tibi in bonum. Si autem malum feceris, time; non enim sine causa gladium portat; Dei enim ministra est, vindex in iram ei, qui malum agit.
6:13:5:ROMAINS:1:1986:NOVA_VULGATA Ideo necesse est subditos esse, non solum propter iram sed et propter conscientiam.
6:13:6:ROMAINS:1:1986:NOVA_VULGATA Ideo enim et tributa praestatis; ministri enim Dei sunt in hoc ipsum instantes.
6:13:7:ROMAINS:1:1986:NOVA_VULGATA Reddite omnibus debita: cui tributum tributum, cui vectigal vectigal, cui timorem timorem, cui honorem honorem.
6:13:8:ROMAINS:1:1986:NOVA_VULGATA Nemini quidquam debeatis, nisi ut invicem diligatis: qui enim diligit proximum, legem implevit.
6:13:9:ROMAINS:1:1986:NOVA_VULGATA Nam: Non adulterabis, Non occides, Non furaberis, Non concupisces, et si quod est aliud mandatum, in hoc verbo recapitulatur: Diliges proximum tuum tamquam teipsum.
6:13:10:ROMAINS:1:1986:NOVA_VULGATA Dilectio proximo malum non operatur; plenitudo ergo legis est dilectio.
6:13:11:ROMAINS:1:1986:NOVA_VULGATA Et hoc scientes tempus, quia hora est iam vos de somno surgere; nunc enim propior est nobis salus quam cum credidimus.
6:13:12:ROMAINS:1:1986:NOVA_VULGATA Nox processit, dies autem appropiavit. Abiciamus ergo opera tenebrarum et induamur arma lucis.
6:13:13:ROMAINS:1:1986:NOVA_VULGATA Sicut in die honeste ambulemus: non in comissationibus et ebrietatibus, non in cubilibus et impudicitiis, non in contentione et aemulatione;
6:13:14:ROMAINS:1:1986:NOVA_VULGATA sed induite Dominum Iesum Christum et carnis curam ne feceritis in concupiscentiis.
6:14:1:ROMAINS:1:1986:NOVA_VULGATA Infirmum autem in fide assumite, non in disceptatio nibus cogitationum.
6:14:2:ROMAINS:1:1986:NOVA_VULGATA Alius enim credit manducare omnia; qui autem infirmus est, holus manducat.
6:14:3:ROMAINS:1:1986:NOVA_VULGATA Is qui manducat, non manducantem non spernat; et, qui non manducat, manducantem non iudicet, Deus enim illum assumpsit.
6:14:4:ROMAINS:1:1986:NOVA_VULGATA Tu quis es, qui iudices alienum servum? Suo domino stat aut cadit; stabit autem, potens est enim Dominus statuere illum.
6:14:5:ROMAINS:1:1986:NOVA_VULGATA Nam alius iudicat inter diem et diem, alius iudicat omnem diem; unusquisque in suo sensu abundet.
6:14:6:ROMAINS:1:1986:NOVA_VULGATA Qui sapit diem, Domino sapit; et, qui manducat, Domino manducat, gratias enim agit Deo; et, qui non manducat, Domino non manducat et gratias agit Deo.
6:14:7:ROMAINS:1:1986:NOVA_VULGATA Nemo enim nostrum sibi vivit, et nemo sibi moritur; 
6:14:8:ROMAINS:1:1986:NOVA_VULGATA sive enim vivimus, Domino vivimus, sive morimur, Domino morimur. Sive ergo vivimus, sive morimur, Domini sumus.
6:14:9:ROMAINS:1:1986:NOVA_VULGATA In hoc enim Christus et mortuus est et vixit, ut et mortuorum et vivorum dominetur.
6:14:10:ROMAINS:1:1986:NOVA_VULGATA Tu autem, quid iudicas fratrem tuum? Aut tu, quare spernis fratrem tuum? Omnes enim stabimus ante tribunal Dei;
6:14:11:ROMAINS:1:1986:NOVA_VULGATA scriptum est enim: “ Vivo ego, dicit Dominus, mihi flectetur omne genu, et omnis lingua confitebitur Deo ”.
6:14:12:ROMAINS:1:1986:NOVA_VULGATA Itaque unusquisque nostrum pro se rationem reddet Deo.
6:14:13:ROMAINS:1:1986:NOVA_VULGATA Non ergo amplius invicem iudicemus, sed hoc iudicate magis, ne ponatis offendiculum fratri vel scandalum.
6:14:14:ROMAINS:1:1986:NOVA_VULGATA Scio et certus sum in Domino Iesu, quia nihil commune per seipsum, nisi ei, qui existimat quid commune esse, illi commune est.
6:14:15:ROMAINS:1:1986:NOVA_VULGATA Si enim propter cibum frater tuus contristatur, iam non secundum caritatem ambulas. Noli cibo tuo illum perdere, pro quo Christus mortuus est!
6:14:16:ROMAINS:1:1986:NOVA_VULGATA Non ergo blasphemetur bonum vestrum!
6:14:17:ROMAINS:1:1986:NOVA_VULGATA Non est enim regnum Dei esca et potus, sed iustitia et pax et gaudium in Spiritu Sancto;
6:14:18:ROMAINS:1:1986:NOVA_VULGATA qui enim in hoc servit Christo, placet Deo et probatus est hominibus.
6:14:19:ROMAINS:1:1986:NOVA_VULGATA Itaque, quae pacis sunt, sectemur et quae aedificationis sunt in invicem.
6:14:20:ROMAINS:1:1986:NOVA_VULGATA Noli propter escam destruere opus Dei! Omnia quidem munda sunt, sed malum est homini, qui per offendiculum manducat.
6:14:21:ROMAINS:1:1986:NOVA_VULGATA Bonum est non manducare carnem et non bibere vinum neque id, in quo frater tuus offendit.
6:14:22:ROMAINS:1:1986:NOVA_VULGATA Tu, quam fidem habes, penes temetipsum habe coram Deo. Beatus, qui non iudicat semetipsum in eo quod probat.
6:14:23:ROMAINS:1:1986:NOVA_VULGATA Qui autem discernit si manducaverit, damnatus est, quia non ex fide; omne autem, quod non ex fide, peccatum est.
6:15:1:ROMAINS:1:1986:NOVA_VULGATA Debemus autem nos fir miores imbecillitates infir morum sustinere et non nobis placere.
6:15:2:ROMAINS:1:1986:NOVA_VULGATA Unusquisque nostrum proximo placeat in bonum ad aedificationem;
6:15:3:ROMAINS:1:1986:NOVA_VULGATA etenim Christus non sibi placuit, sed sicut scriptum est: “ Improperia improperantium tibi ceciderunt super me ”.
6:15:4:ROMAINS:1:1986:NOVA_VULGATA Quaecumque enim antea scripta sunt, ad nostram doctrinam scripta sunt, ut per patientiam et consolationem Scripturarum spem habeamus.
6:15:5:ROMAINS:1:1986:NOVA_VULGATA Deus autem patientiae et solacii det vobis idipsum sapere in alterutrum secundum Christum Iesum,
6:15:6:ROMAINS:1:1986:NOVA_VULGATA ut unanimes uno ore glorificetis Deum et Patrem Domini nostri Iesu Christi.
6:15:7:ROMAINS:1:1986:NOVA_VULGATA Propter quod suscipite invicem, sicut et Christus suscepit vos, in gloriam Dei.
6:15:8:ROMAINS:1:1986:NOVA_VULGATA Dico enim Christum ministrum fuisse circumcisionis propter veritatem Dei ad confirmandas promissiones patrum;
6:15:9:ROMAINS:1:1986:NOVA_VULGATA gentes autem propter misericordiam glorificare Deum, sicut scriptum est: “ Propter hoc confitebor tibi in gentibus et nomini tuo cantabo ”.
6:15:10:ROMAINS:1:1986:NOVA_VULGATA Et iterum dicit: “ Laetamini, gentes, cum plebe eius ”.
6:15:11:ROMAINS:1:1986:NOVA_VULGATA Et iterum: “ Laudate, omnes gentes, Dominum, et magnificent eum omnes populi ”.
6:15:12:ROMAINS:1:1986:NOVA_VULGATA Et rursus Isaias ait: “ Erit radix Iesse, et qui exsurget regere gentes: in eo gentes sperabunt ”.
6:15:13:ROMAINS:1:1986:NOVA_VULGATA Deus autem spei repleat vos omni gaudio et pace in credendo, ut abundetis in spe in virtute Spiritus Sancti.
6:15:14:ROMAINS:1:1986:NOVA_VULGATA Certus sum autem, fratres mei, et ego ipse de vobis, quoniam et ipsi pleni estis bonitate, repleti omni scientia, ita ut possitis et alterutrum monere.
6:15:15:ROMAINS:1:1986:NOVA_VULGATA Audacius autem scripsi vobis ex parte, tamquam in memoriam vos reducens propter gratiam, quae data est mihi a Deo,
6:15:16:ROMAINS:1:1986:NOVA_VULGATA ut sim minister Christi Iesu ad gentes, consecrans evangelium Dei, ut fiat oblatio gentium accepta, sanctificata in Spiritu Sancto.
6:15:17:ROMAINS:1:1986:NOVA_VULGATA Habeo igitur gloriationem in Christo Iesu ad Deum;
6:15:18:ROMAINS:1:1986:NOVA_VULGATA non enim audebo aliquid loqui eorum, quae per me non effecit Christus in oboedientiam gentium, verbo et factis,
6:15:19:ROMAINS:1:1986:NOVA_VULGATA in virtute signorum et prodigiorum, in virtute Spiritus, ita ut ab Ierusalem et per circuitum usque in Illyricum repleverim evangelium Christi,
6:15:20:ROMAINS:1:1986:NOVA_VULGATA sic autem contendens praedicare evangelium, non ubi nominatus est Christus, ne super alienum fundamentum aedificarem,
6:15:21:ROMAINS:1:1986:NOVA_VULGATA sed sicut scriptum est: “ Quibus non est annuntiatum de eo, videbunt; et, qui non audierunt, intellegent ”.
6:15:22:ROMAINS:1:1986:NOVA_VULGATA Propter quod et impediebar plurimum venire ad vos;
6:15:23:ROMAINS:1:1986:NOVA_VULGATA nunc vero ulterius locum non habens in his regionibus, cupiditatem autem habens veniendi ad vos ex multis iam annis,
6:15:24:ROMAINS:1:1986:NOVA_VULGATA cum in Hispaniam proficisci coepero, spero enim quod praeteriens videam vos et a vobis deducar illuc, si vobis primum ex parte fruitus fuero.
6:15:25:ROMAINS:1:1986:NOVA_VULGATA Nunc autem proficiscor in Ierusalem ministrare sanctis;
6:15:26:ROMAINS:1:1986:NOVA_VULGATA probaverunt enim Macedonia et Achaia communicationem aliquam facere in pauperes sanctorum, qui sunt in Ierusalem.
6:15:27:ROMAINS:1:1986:NOVA_VULGATA Placuit enim eis, et debitores sunt eorum; nam si spiritalibus eorum communicaverunt gentes, debent et in carnalibus ministrare eis.
6:15:28:ROMAINS:1:1986:NOVA_VULGATA Hoc igitur cum consummavero et assignavero eis fructum hunc, proficiscar per vos in Hispaniam;
6:15:29:ROMAINS:1:1986:NOVA_VULGATA scio autem quoniam veniens ad vos, in abundantia benedictionis Christi veniam.
6:15:30:ROMAINS:1:1986:NOVA_VULGATA Obsecro autem vos, fratres, per Dominum nostrum Iesum Christum et per caritatem Spiritus, ut concertemini mecum in orationibus pro me ad Deum,
6:15:31:ROMAINS:1:1986:NOVA_VULGATA ut liberer ab infidelibus, qui sunt in Iudaea, et ministerium meum pro Ierusalem acceptum sit sanctis,
6:15:32:ROMAINS:1:1986:NOVA_VULGATA ut veniens ad vos in gaudio per voluntatem Dei refrigerer vobiscum.
6:15:33:ROMAINS:1:1986:NOVA_VULGATA Deus autem pacis sit cum omnibus vobis. Amen.
6:16:1:ROMAINS:1:1986:NOVA_VULGATA Commendo autem vobis Phoebem sororem nostram, quae est ministra ecclesiae, quae est Cenchreis,
6:16:2:ROMAINS:1:1986:NOVA_VULGATA ut eam suscipiatis in Domino digne sanctis et assistatis ei in quocumque negotio vestri indiguerit; etenim ipsa astitit multis et mihi ipsi.
6:16:3:ROMAINS:1:1986:NOVA_VULGATA Salutate Priscam et Aquilam adiutores meos in Christo Iesu,
6:16:4:ROMAINS:1:1986:NOVA_VULGATA qui pro anima mea suas cervices supposuerunt, quibus non solus ego gratias ago sed et cunctae ecclesiae gentium;
6:16:5:ROMAINS:1:1986:NOVA_VULGATA et domesticam eorum ecclesiam. Salutate Epaenetum dilectum mihi, primitias Asiae in Christo.
6:16:6:ROMAINS:1:1986:NOVA_VULGATA Salutate Mariam, quae multum laboravit in vobis.
6:16:7:ROMAINS:1:1986:NOVA_VULGATA Salutate Andronicum et Iuniam cognatos meos et concaptivos meos, qui sunt nobiles in apostolis, qui et ante me fuerunt in Christo.
6:16:8:ROMAINS:1:1986:NOVA_VULGATA Salutate Ampliatum dilectissimum mihi in Domino.
6:16:9:ROMAINS:1:1986:NOVA_VULGATA Salutate Urbanum adiutorem nostrum in Christo et Stachyn dilectum meum.
6:16:10:ROMAINS:1:1986:NOVA_VULGATA Salutate Apellem probatum in Christo. Salutate eos, qui sunt ex Aristobuli.
6:16:11:ROMAINS:1:1986:NOVA_VULGATA Salutate Herodionem cognatum meum. Salutate eos, qui sunt ex Narcissi, qui sunt in Domino.
6:16:12:ROMAINS:1:1986:NOVA_VULGATA Salutate Tryphaenam et Tryphosam, quae laborant in Domino. Salutate Persidam carissimam, quae multum laboravit in Domino.
6:16:13:ROMAINS:1:1986:NOVA_VULGATA Salutate Rufum electum in Domino et matrem eius et meam.
6:16:14:ROMAINS:1:1986:NOVA_VULGATA Salutate Asyncritum, Phlegonta, Hermen, Patrobam, Hermam et, qui cum eis sunt, fratres.
6:16:15:ROMAINS:1:1986:NOVA_VULGATA Salutate Philologum et Iuliam, Nereum et sororem eius et Olympam et omnes, qui cum eis sunt, sanctos.
6:16:16:ROMAINS:1:1986:NOVA_VULGATA Salutate invicem in osculo sancto. Salutant vos omnes ecclesiae Christi.
6:16:17:ROMAINS:1:1986:NOVA_VULGATA Rogo autem vos, fratres, ut observetis eos, qui dissensiones et offendicula praeter doctrinam, quam vos didicistis, faciunt, et declinate ab illis;
6:16:18:ROMAINS:1:1986:NOVA_VULGATA huiusmodi enim Domino nostro Christo non serviunt sed suo ventri, et per dulces sermones et benedictiones seducunt corda innocentium.
6:16:19:ROMAINS:1:1986:NOVA_VULGATA Vestra enim oboedientia ad omnes pervenit; gaudeo igitur in vobis, sed volo vos sapientes esse in bono et simplices in malo.
6:16:20:ROMAINS:1:1986:NOVA_VULGATA Deus autem pacis conteret Satanam sub pedibus vestris velociter. Gratia Domini nostri Iesu vobiscum.
6:16:21:ROMAINS:1:1986:NOVA_VULGATA Salutat vos Timotheus adiutor meus et Lucius et Iason et Sosipater cognati mei.
6:16:22:ROMAINS:1:1986:NOVA_VULGATA Saluto vos ego Tertius, qui scripsi epistulam in Domino.
6:16:23:ROMAINS:1:1986:NOVA_VULGATA Salutat vos Gaius hospes meus et universae ecclesiae. Salutat vos Erastus arcarius civitatis et Quartus frater.
6:16:24:ROMAINS:1:1986:NOVA_VULGATA 
6:16:25:ROMAINS:1:1986:NOVA_VULGATA Ei autem, qui potens est vos confirmare iuxta evangelium meum et praedicationem Iesu Christi secundum revelationem mysterii temporibus aeternis taciti,
6:16:26:ROMAINS:1:1986:NOVA_VULGATA manifestati autem nunc, et per scripturas Prophetarum secundum praeceptum aeterni Dei ad oboeditionem fidei in cunctis gentibus patefacti,
6:16:27:ROMAINS:1:1986:NOVA_VULGATA soli sapienti Deo per Iesum Christum, cui gloria in saecula. Amen.
7:1:1:1CORINTHIENS:1:1986:NOVA_VULGATA Paulus, vocatus apostolus Christi Iesu per voluntatem Dei, et Sosthenes frater
7:1:2:1CORINTHIENS:1:1986:NOVA_VULGATA ecclesiae Dei, quae est Corinthi, sanctificatis in Christo Iesu, vocatis sanctis cum omnibus, qui invocant nomen Domini nostri Iesu Christi in omni loco ipsorum et nostro:
7:1:3:1CORINTHIENS:1:1986:NOVA_VULGATA gratia vobis et pax a Deo Patre nostro et Domino Iesu Christo.
7:1:4:1CORINTHIENS:1:1986:NOVA_VULGATA Gratias ago Deo meo semper pro vobis in gratia Dei, quae data est vobis in Christo Iesu,
7:1:5:1CORINTHIENS:1:1986:NOVA_VULGATA quia in omnibus divites facti estis in illo, in omni verbo et in omni scientia,
7:1:6:1CORINTHIENS:1:1986:NOVA_VULGATA sicut testimonium Christi confirmatum est in vobis,
7:1:7:1CORINTHIENS:1:1986:NOVA_VULGATA ita ut nihil vobis desit in ulla donatione, exspectantibus revelationem Domini nostri Iesu Christi;
7:1:8:1CORINTHIENS:1:1986:NOVA_VULGATA qui et confirmabit vos usque ad finem sine crimine in die Domini nostri Iesu Christi.
7:1:9:1CORINTHIENS:1:1986:NOVA_VULGATA Fidelis Deus, per quem vocati estis in communionem Filii eius Iesu Christi Domini nostri.
7:1:10:1CORINTHIENS:1:1986:NOVA_VULGATA Obsecro autem vos, fratres, per nomen Domini nostri Iesu Christi, ut idipsum dicatis omnes, et non sint in vobis schismata, sitis autem perfecti in eodem sensu et in eadem sententia.
7:1:11:1CORINTHIENS:1:1986:NOVA_VULGATA Significatum est enim mihi de vobis, fratres mei, ab his, qui sunt Chloes, quia contentiones inter vos sunt.
7:1:12:1CORINTHIENS:1:1986:NOVA_VULGATA Hoc autem dico, quod unusquisque vestrum dicit: “ Ego quidem sum Pauli ”, “ Ego autem Apollo ”, “ Ego vero Cephae ”, “ Ego autem Christi ”.
7:1:13:1CORINTHIENS:1:1986:NOVA_VULGATA Divisus est Christus? Numquid Paulus crucifixus est pro vobis, aut in nomine Pauli baptizati estis?
7:1:14:1CORINTHIENS:1:1986:NOVA_VULGATA Gratias ago Deo quod neminem vestrum baptizavi, nisi Crispum et Gaium,
7:1:15:1CORINTHIENS:1:1986:NOVA_VULGATA ne quis dicat quod in nomine meo baptizati sitis.
7:1:16:1CORINTHIENS:1:1986:NOVA_VULGATA Baptizavi autem et Stephanae domum; ceterum nescio si quem alium baptizaverim.
7:1:17:1CORINTHIENS:1:1986:NOVA_VULGATA Non enim misit me Christus baptizare, sed evangelizare; non in sapientia verbi, ut non evacuetur crux Christi.
7:1:18:1CORINTHIENS:1:1986:NOVA_VULGATA Verbum enim crucis pereuntibus quidem stultitia est; his autem, qui salvi fiunt, id est nobis, virtus Dei est.
7:1:19:1CORINTHIENS:1:1986:NOVA_VULGATA Scriptum est enim: “ Perdam sapientiam sapientium et prudentiam prudentium reprobabo ”.
7:1:20:1CORINTHIENS:1:1986:NOVA_VULGATA Ubi sapiens? Ubi scriba? Ubi conquisitor huius saeculi? Nonne stultam fecit Deus sapientiam huius mundi?
7:1:21:1CORINTHIENS:1:1986:NOVA_VULGATA Nam quia in Dei sapientia non cognovit mundus per sapientiam Deum, placuit Deo per stultitiam praedicationis salvos facere credentes.
7:1:22:1CORINTHIENS:1:1986:NOVA_VULGATA Quoniam et Iudaei signa petunt, et Graeci sapientiam quaerunt,
7:1:23:1CORINTHIENS:1:1986:NOVA_VULGATA nos autem praedicamus Christum crucifixum, Iudaeis quidem scandalum, gentibus autem stultitiam;
7:1:24:1CORINTHIENS:1:1986:NOVA_VULGATA ipsis autem vocatis, Iudaeis atque Graecis, Christum Dei virtutem et Dei sapientiam;
7:1:25:1CORINTHIENS:1:1986:NOVA_VULGATA quia quod stultum est Dei, sapientius est hominibus, et, quod infirmum est Dei, fortius est hominibus.
7:1:26:1CORINTHIENS:1:1986:NOVA_VULGATA Videte enim vocationem vestram, fratres; quia non multi sapientes secundum carnem, non multi potentes, non multi nobiles;
7:1:27:1CORINTHIENS:1:1986:NOVA_VULGATA sed, quae stulta sunt mundi, elegit Deus, ut confundat sapientes, et infirma mundi elegit Deus, ut confundat fortia,
7:1:28:1CORINTHIENS:1:1986:NOVA_VULGATA et ignobilia mundi et contemptibilia elegit Deus, quae non sunt, ut ea, quae sunt, destrueret,
7:1:29:1CORINTHIENS:1:1986:NOVA_VULGATA ut non glorietur omnis caro in conspectu Dei.
7:1:30:1CORINTHIENS:1:1986:NOVA_VULGATA Ex ipso autem vos estis in Christo Iesu, qui factus est sapientia nobis a Deo et iustitia et sanctificatio et redemptio,
7:1:31:1CORINTHIENS:1:1986:NOVA_VULGATA ut quemadmodum scriptum est: “ Qui gloriatur, in Domino glorietur ”.
7:2:1:1CORINTHIENS:1:1986:NOVA_VULGATA Et ego, cum venissem ad vos, fratres, veni non per sublimita tem sermonis aut sapientiae annuntians vobis mysterium Dei.
7:2:2:1CORINTHIENS:1:1986:NOVA_VULGATA Non enim iudicavi scire me aliquid inter vos nisi Iesum Christum et hunc crucifixum.
7:2:3:1CORINTHIENS:1:1986:NOVA_VULGATA Et ego in infirmitate et timore et tremore multo fui apud vos,
7:2:4:1CORINTHIENS:1:1986:NOVA_VULGATA et sermo meus et praedicatio mea non in persuasibilibus sapientiae verbis sed in ostensione Spiritus et virtutis,
7:2:5:1CORINTHIENS:1:1986:NOVA_VULGATA ut fides vestra non sit in sapientia hominum sed in virtute Dei.
7:2:6:1CORINTHIENS:1:1986:NOVA_VULGATA Sapientiam autem loquimur inter perfectos, sapientiam vero non huius saeculi neque principum huius saeculi, qui destruuntur,
7:2:7:1CORINTHIENS:1:1986:NOVA_VULGATA sed loquimur Dei sapientiam in mysterio, quae abscondita est, quam praedestinavit Deus ante saecula in gloriam nostram,
7:2:8:1CORINTHIENS:1:1986:NOVA_VULGATA quam nemo principum huius saeculi cognovit; si enim cognovissent, numquam Dominum gloriae crucifixissent.
7:2:9:1CORINTHIENS:1:1986:NOVA_VULGATA Sed sicut scriptum est: “ Quod oculus non vidit, nec auris audivit, nec in cor hominis ascendit, quae praeparavit Deus his, qui diligunt illum ”.
7:2:10:1CORINTHIENS:1:1986:NOVA_VULGATA Nobis autem revelavit Deus per Spiritum; Spiritus enim omnia scrutatur, etiam profunda Dei.
7:2:11:1CORINTHIENS:1:1986:NOVA_VULGATA Quis enim scit hominum, quae sint hominis, nisi spiritus hominis, qui in ipso est? Ita et, quae Dei sunt, nemo cognovit nisi Spiritus Dei.
7:2:12:1CORINTHIENS:1:1986:NOVA_VULGATA Nos autem non spiritum mundi accepimus, sed Spiritum, qui ex Deo est, ut sciamus, quae a Deo donata sunt nobis;
7:2:13:1CORINTHIENS:1:1986:NOVA_VULGATA quae et loquimur non in doctis humanae sapientiae sed in doctis Spiritus verbis, spiritalibus spiritalia comparantes.
7:2:14:1CORINTHIENS:1:1986:NOVA_VULGATA Animalis autem homo non percipit, quae sunt Spiritus Dei, stultitia enim sunt illi, et non potest intellegere, quia spiritaliter examinantur;
7:2:15:1CORINTHIENS:1:1986:NOVA_VULGATA spiritalis autem iudicat omnia, et ipse a nemine iudicatur.
7:2:16:1CORINTHIENS:1:1986:NOVA_VULGATA Quis enim cognovit sensum Domini, qui instruat eum? Nos autem sensum Christi habemus.
7:3:1:1CORINTHIENS:1:1986:NOVA_VULGATA Et ego, fratres, non potui vobis loqui quasi spiritalibus sed qua si carnalibus, tamquam parvulis in Christo.
7:3:2:1CORINTHIENS:1:1986:NOVA_VULGATA Lac vobis potum dedi, non escam, nondum enim poteratis. Sed ne nunc quidem potestis,
7:3:3:1CORINTHIENS:1:1986:NOVA_VULGATA adhuc enim estis carnales. Cum enim sit inter vos zelus et contentio, nonne carnales estis et secundum hominem ambulatis?
7:3:4:1CORINTHIENS:1:1986:NOVA_VULGATA Cum enim quis dicit: “ Ego quidem sum Pauli ”, alius autem: “ Ego Apollo ”, nonne homines estis?
7:3:5:1CORINTHIENS:1:1986:NOVA_VULGATA Quid igitur est Apollo? Quid vero Paulus? Ministri, per quos credidistis, et unicuique sicut Dominus dedit.
7:3:6:1CORINTHIENS:1:1986:NOVA_VULGATA Ego plantavi, Apollo rigavit, sed Deus incrementum dedit;
7:3:7:1CORINTHIENS:1:1986:NOVA_VULGATA itaque neque qui plantat, est aliquid, neque qui rigat, sed qui incrementum dat, Deus.
7:3:8:1CORINTHIENS:1:1986:NOVA_VULGATA Qui plantat autem et qui rigat unum sunt; unusquisque autem propriam mercedem accipiet secundum suum laborem.
7:3:9:1CORINTHIENS:1:1986:NOVA_VULGATA Dei enim sumus adiutores: Dei agri cultura estis, Dei aedificatio estis.
7:3:10:1CORINTHIENS:1:1986:NOVA_VULGATA Secundum gratiam Dei, quae data est mihi, ut sapiens architectus fundamentum posui; alius autem superaedificat. Unusquisque autem videat quomodo superaedificet;
7:3:11:1CORINTHIENS:1:1986:NOVA_VULGATA fundamentum enim aliud nemo potest ponere praeter id, quod positum est, qui est Iesus Christus.
7:3:12:1CORINTHIENS:1:1986:NOVA_VULGATA Si quis autem superaedificat supra fundamentum aurum, argentum, lapides pretiosos, ligna, fenum, stipulam,
7:3:13:1CORINTHIENS:1:1986:NOVA_VULGATA uniuscuiusque opus manifestum erit; dies enim declarabit: quia in igne revelatur, et uniuscuiusque opus quale sit ignis probabit.
7:3:14:1CORINTHIENS:1:1986:NOVA_VULGATA Si cuius opus manserit, quod superaedificavit, mercedem accipiet;
7:3:15:1CORINTHIENS:1:1986:NOVA_VULGATA si cuius opus arserit, detrimentum patietur, ipse autem salvus erit, sic tamen quasi per ignem.
7:3:16:1CORINTHIENS:1:1986:NOVA_VULGATA Nescitis quia templum Dei estis, et Spiritus Dei habitat in vobis?
7:3:17:1CORINTHIENS:1:1986:NOVA_VULGATA Si quis autem templum Dei everterit, evertet illum Deus; templum enim Dei sanctum est, quod estis vos.
7:3:18:1CORINTHIENS:1:1986:NOVA_VULGATA Nemo se seducat; si quis videtur sapiens esse inter vos in hoc saeculo, stultus fiat, ut sit sapiens.
7:3:19:1CORINTHIENS:1:1986:NOVA_VULGATA Sapientia enim huius mundi stultitia est apud Deum. Scriptum est enim: “ Qui apprehendit sapientes in astutia eorum ”;
7:3:20:1CORINTHIENS:1:1986:NOVA_VULGATA et iterum: “ Dominus novit cogitationes sapientium, quoniam vanae sunt ”.
7:3:21:1CORINTHIENS:1:1986:NOVA_VULGATA Itaque nemo glorietur in hominibus. Omnia enim vestra sunt,
7:3:22:1CORINTHIENS:1:1986:NOVA_VULGATA sive Paulus sive Apollo sive Cephas sive mundus sive vita sive mors sive praesentia sive futura, omnia enim vestra sunt,
7:3:23:1CORINTHIENS:1:1986:NOVA_VULGATA vos autem Christi, Christus autem Dei.
7:4:1:1CORINTHIENS:1:1986:NOVA_VULGATA Sic nos existimet homo ut mi nistros Christi et dispensatores mysteriorum Dei.
7:4:2:1CORINTHIENS:1:1986:NOVA_VULGATA Hic iam quaeritur inter dispensatores, ut fidelis quis inveniatur.
7:4:3:1CORINTHIENS:1:1986:NOVA_VULGATA Mihi autem pro minimo est, ut a vobis iudicer aut ab humano die. Sed neque meipsum iudico;
7:4:4:1CORINTHIENS:1:1986:NOVA_VULGATA nihil enim mihi conscius sum, sed non in hoc iustificatus sum. Qui autem iudicat me, Dominus est!
7:4:5:1CORINTHIENS:1:1986:NOVA_VULGATA Itaque nolite ante tempus quidquam iudicare, quoadusque veniat Dominus, qui et illuminabit abscondita tenebrarum et manifestabit consilia cordium; et tunc laus erit unicuique a Deo.
7:4:6:1CORINTHIENS:1:1986:NOVA_VULGATA Haec autem, fratres, transfiguravi in me et Apollo propter vos, ut in nobis discatis illud: “ Ne supra quae scripta sunt ”, ne unus pro alio inflemini adversus alterum.
7:4:7:1CORINTHIENS:1:1986:NOVA_VULGATA Quis enim te discernit? Quid autem habes, quod non accepisti? Si autem accepisti, quid gloriaris, quasi non acceperis?
7:4:8:1CORINTHIENS:1:1986:NOVA_VULGATA Iam saturati estis, iam divites facti estis. Sine nobis regnastis; et utinam regnaretis, ut et nos vobiscum regnaremus.
7:4:9:1CORINTHIENS:1:1986:NOVA_VULGATA Puto enim, Deus nos apostolos novissimos ostendit tamquam morti destinatos, quia spectaculum facti sumus mundo et angelis et hominibus.
7:4:10:1CORINTHIENS:1:1986:NOVA_VULGATA Nos stulti propter Christum, vos autem prudentes in Christo; nos infirmi, vos autem fortes; vos gloriosi, nos autem ignobiles.
7:4:11:1CORINTHIENS:1:1986:NOVA_VULGATA Usque in hanc horam et esurimus et sitimus et nudi sumus et colaphis caedimur et instabiles sumus
7:4:12:1CORINTHIENS:1:1986:NOVA_VULGATA et laboramus operantes manibus nostris; maledicti benedicimus, persecutionem passi sustinemus,
7:4:13:1CORINTHIENS:1:1986:NOVA_VULGATA blasphemati obsecramus; tamquam purgamenta mundi facti sumus, omnium peripsema, usque adhuc.
7:4:14:1CORINTHIENS:1:1986:NOVA_VULGATA Non ut confundam vos, haec scribo, sed ut quasi filios meos carissimos moneam;
7:4:15:1CORINTHIENS:1:1986:NOVA_VULGATA nam si decem milia paedagogorum habeatis in Christo, sed non multos patres, nam in Christo Iesu per evangelium ego vos genui.
7:4:16:1CORINTHIENS:1:1986:NOVA_VULGATA Rogo ergo vos: imitatorcs mei estote!
7:4:17:1CORINTHIENS:1:1986:NOVA_VULGATA Ideo misi ad vos Timotheum, qui est filius meus carissimus et fidelis in Domino, qui vos commonefaciat vias meas, quae sunt in Christo, sicut ubique in omni ecclesia doceo.
7:4:18:1CORINTHIENS:1:1986:NOVA_VULGATA Tamquam non venturus sim ad vos, sic inflati sunt quidam;
7:4:19:1CORINTHIENS:1:1986:NOVA_VULGATA veniam autem cito ad vos, si Dominus voluerit, et cognoscam non sermonem eorum, qui inflati sunt, sed virtutem;
7:4:20:1CORINTHIENS:1:1986:NOVA_VULGATA non enim in sermone est regnum Dei sed in virtute.
7:4:21:1CORINTHIENS:1:1986:NOVA_VULGATA Quid vultis? In virga veniam ad vos an in caritate et spiritu mansuetudinis?
7:5:1:1CORINTHIENS:1:1986:NOVA_VULGATA Omnino auditur inter vos for nicatio, et talis fornicatio qualis nec inter gentes, ita ut uxorem patris aliquis habeat.
7:5:2:1CORINTHIENS:1:1986:NOVA_VULGATA Et vos inflati estis et non magis luctum habuistis, ut tollatur de medio vestrum, qui hoc opus fecit?
7:5:3:1CORINTHIENS:1:1986:NOVA_VULGATA Ego quidem absens corpore, praesens autem spiritu, iam iudicavi ut praesens eum, qui sic operatus est,
7:5:4:1CORINTHIENS:1:1986:NOVA_VULGATA in nomine Domini nostri Iesu, congregatis vobis et meo spiritu cum virtute Domini nostri Iesu,
7:5:5:1CORINTHIENS:1:1986:NOVA_VULGATA tradere huiusmodi Satanae in interitum carnis, ut spiritus salvus sit in die Domini.
7:5:6:1CORINTHIENS:1:1986:NOVA_VULGATA Non bona gloriatio vestra. Nescitis quia modicum fermentum totam massam corrumpit?
7:5:7:1CORINTHIENS:1:1986:NOVA_VULGATA Expurgate vetus fermentum, ut sitis nova consparsio, sicut estis azymi. Etenim Pascha nostrum immolatus est Christus!
7:5:8:1CORINTHIENS:1:1986:NOVA_VULGATA Itaque festa celebremus, non in fermento veteri neque in fermento malitiae et nequitiae, sed in azymis sinceritatis et veritatis.
7:5:9:1CORINTHIENS:1:1986:NOVA_VULGATA Scripsi vobis in epistula: Ne commisceamini fornicariis.
7:5:10:1CORINTHIENS:1:1986:NOVA_VULGATA Non utique fornicariis huius mundi aut avaris aut rapacibus aut idolis servientibus, alioquin debueratis de hoc mundo exisse!
7:5:11:1CORINTHIENS:1:1986:NOVA_VULGATA Nunc autem scripsi vobis non commisceri, si is, qui frater nominatur, est fornicator aut avarus aut idolis serviens aut maledicus aut ebriosus aut rapax; cum eiusmodi nec cibum sumere.
7:5:12:1CORINTHIENS:1:1986:NOVA_VULGATA Quid enim mihi de his, qui foris sunt, iudicare? Nonne de his, qui intus sunt, vos iudicatis?
7:5:13:1CORINTHIENS:1:1986:NOVA_VULGATA Nam eos, qui foris sunt, Deus iudicabit. Auferte malum ex vobis ipsis!
7:6:1:1CORINTHIENS:1:1986:NOVA_VULGATA Audet aliquis vestrum habens negotium adversus alterum iu dicari apud iniquos et non apud sanctos?
7:6:2:1CORINTHIENS:1:1986:NOVA_VULGATA An nescitis quoniam sancti de mundo iudicabunt? Et si in vobis iudicabitur mundus, indigni estis minimis iudiciis?
7:6:3:1CORINTHIENS:1:1986:NOVA_VULGATA Nescitis quoniam angelos iudicabimus, quanto magis saecularia?
7:6:4:1CORINTHIENS:1:1986:NOVA_VULGATA Saecularia igitur iudicia si habueritis, contemptibiles, qui sunt in ecclesia, illos constituite ad iudicandum?
7:6:5:1CORINTHIENS:1:1986:NOVA_VULGATA Ad verecundiam vestram dico! Sic non est inter vos sapiens quisquam, qui possit iudicare inter fratrem suum?
7:6:6:1CORINTHIENS:1:1986:NOVA_VULGATA Sed frater cum fratre iudicio contendit, et hoc apud infideles?
7:6:7:1CORINTHIENS:1:1986:NOVA_VULGATA Iam quidem omnino defectio est vobis, quod iudicia habetis inter vosmetipsos! Quare non magis iniuriam accipitis, quare non magis fraudem patimini?
7:6:8:1CORINTHIENS:1:1986:NOVA_VULGATA Sed vos iniuriam facitis et fraudatis, et hoc fratribus!
7:6:9:1CORINTHIENS:1:1986:NOVA_VULGATA An nescitis quia iniqui regnum Dei non possidebunt? Nolite errare: neque fornicarii neque idolis servientes neque adulteri neque molles neque masculorum concubitores
7:6:10:1CORINTHIENS:1:1986:NOVA_VULGATA neque fures neque avari, non ebriosi, non maledici, non rapaces regnum Dei possidebunt.
7:6:11:1CORINTHIENS:1:1986:NOVA_VULGATA Et haec quidam fuistis. Sed abluti estis, sed sanctificati estis, sed iustificati estis in nomine Domini Iesu Christi et in Spiritu Dei nostri!
7:6:12:1CORINTHIENS:1:1986:NOVA_VULGATA “ Omnia mihi licent! ”. Sed non omnia expediunt. “ Omnia mihi licent! ”. Sed ego sub nullius redigar potestate.
7:6:13:1CORINTHIENS:1:1986:NOVA_VULGATA “ Esca ventri, et venter escis! ”. Deus autem et hunc et has destruet. Corpus autem non fornicationi sed Domino, et Dominus corpori;
7:6:14:1CORINTHIENS:1:1986:NOVA_VULGATA Deus vero et Dominum suscitavit et nos suscitabit per virtutem suam.
7:6:15:1CORINTHIENS:1:1986:NOVA_VULGATA Nescitis quoniam corpora vestra membra Christi sunt? Tollens ergo membra Christi faciam membra meretricis? Absit!
7:6:16:1CORINTHIENS:1:1986:NOVA_VULGATA An nescitis quoniam, qui adhaeret meretrici, unum corpus est? “ Erunt enim, inquit, duo in carne una ”.
7:6:17:1CORINTHIENS:1:1986:NOVA_VULGATA Qui autem adhaeret Domino, unus Spiritus est.
7:6:18:1CORINTHIENS:1:1986:NOVA_VULGATA Fugite fornicationem! Omne peccatum, quodcumque fecerit homo, extra corpus est; qui autem fornicatur, in corpus suum peccat.
7:6:19:1CORINTHIENS:1:1986:NOVA_VULGATA An nescitis quoniam corpus vestrum templum est Spiritus Sancti, qui in vobis est, quem habetis a Deo, et non estis vestri?
7:6:20:1CORINTHIENS:1:1986:NOVA_VULGATA Empti enim estis pretio! Glorificate ergo Deum in corpore vestro.
7:7:1:1CORINTHIENS:1:1986:NOVA_VULGATA De quibus autem scripsistis, bo num est homini mulierem non non tangere;
7:7:2:1CORINTHIENS:1:1986:NOVA_VULGATA propter fornicationes autem unusquisque suam uxorem habeat, et unaquaeque suum virum habeat.
7:7:3:1CORINTHIENS:1:1986:NOVA_VULGATA Uxori vir debitum reddat; similiter autem et uxor viro.
7:7:4:1CORINTHIENS:1:1986:NOVA_VULGATA Mulier sui corporis potestatem non habet sed vir; similiter autem et vir sui corporis potestatem non habet sed mulier.
7:7:5:1CORINTHIENS:1:1986:NOVA_VULGATA Nolite fraudare invicem, nisi forte ex consensu ad tempus, ut vacetis orationi et iterum sitis in idipsum, ne tentet vos Satanas propter incontinentiam vestram.
7:7:6:1CORINTHIENS:1:1986:NOVA_VULGATA Hoc autem dico secundum indulgentiam, non secundum imperium.
7:7:7:1CORINTHIENS:1:1986:NOVA_VULGATA Volo autem omnes homines esse sicut meipsum; sed unusquisque proprium habet donum ex Deo: alius quidem sic, alius vero sic.
7:7:8:1CORINTHIENS:1:1986:NOVA_VULGATA Dico autem innuptis et viduis: Bonum est illis si sic maneant, sicut et ego;
7:7:9:1CORINTHIENS:1:1986:NOVA_VULGATA quod si non se continent, nubant. Melius est enim nubere quam uri.
7:7:10:1CORINTHIENS:1:1986:NOVA_VULGATA His autem, qui matrimonio iuncti sunt, praecipio, non ego sed Dominus, uxorem a viro non discedere
7:7:11:1CORINTHIENS:1:1986:NOVA_VULGATA — quod si discesserit, maneat innupta aut viro suo reconcilietur — et virum uxorem non dimittere.
7:7:12:1CORINTHIENS:1:1986:NOVA_VULGATA Ceteris autem ego dico, non Dominus: Si quis frater uxorem habet infidelem, et haec consentit habitare cum illo, non dimittat illam;
7:7:13:1CORINTHIENS:1:1986:NOVA_VULGATA et si qua mulier habet virum infidelem, et hic consentit habitare cum illa, non dimittat virum.
7:7:14:1CORINTHIENS:1:1986:NOVA_VULGATA Sanctificatus est enim vir infidelis in muliere, et sanctificata est mulier infidelis in fratre. Alioquin filii vestri immundi essent; nunc autem sancti sunt.
7:7:15:1CORINTHIENS:1:1986:NOVA_VULGATA Quod si infidelis discedit, discedat. Non est enim servituti subiectus frater aut soror in eiusmodi; in pace autem vocavit nos Deus.
7:7:16:1CORINTHIENS:1:1986:NOVA_VULGATA Quid enim scis, mulier, si virum salvum facies? Aut quid scis, vir, si mulierem salvam facies?
7:7:17:1CORINTHIENS:1:1986:NOVA_VULGATA Nisi unicuique, sicut divisit Dominus, unumquemque, sicut vocavit Deus, ita ambulet; et sic in omnibus ecclesiis doceo.
7:7:18:1CORINTHIENS:1:1986:NOVA_VULGATA Circumcisus aliquis vocatus est? Non adducat praeputium! In praeputio aliquis vocatus est? Non circumcidatur!
7:7:19:1CORINTHIENS:1:1986:NOVA_VULGATA Circumcisio nihil est, et praeputium nihil est, sed observatio mandatorum Dei.
7:7:20:1CORINTHIENS:1:1986:NOVA_VULGATA Unusquisque, in qua vocatione vocatus est, in ea permaneat.
7:7:21:1CORINTHIENS:1:1986:NOVA_VULGATA Servus vocatus es? Non sit tibi curae; sed et si potes liber fieri, magis utere!
7:7:22:1CORINTHIENS:1:1986:NOVA_VULGATA Qui enim in Domino vocatus est servus, libertus est Domini; similiter, qui liber vocatus est, servus est Christi!
7:7:23:1CORINTHIENS:1:1986:NOVA_VULGATA Pretio empti estis! Nolite fieri servi hominum.
7:7:24:1CORINTHIENS:1:1986:NOVA_VULGATA Unusquisque, in quo vocatus est, fratres, in hoc maneat apud Deum.
7:7:25:1CORINTHIENS:1:1986:NOVA_VULGATA De virginibus autem praeceptum Domini non habeo; consilium autem do, tamquam misericordiam consecutus a Domino, ut sim fidelis.
7:7:26:1CORINTHIENS:1:1986:NOVA_VULGATA Existimo ergo hoc bonum esse propter instantem necessitatem, quoniam bonum est homini sic esse.
7:7:27:1CORINTHIENS:1:1986:NOVA_VULGATA Alligatus es uxori? Noli quaerere solutionem. Solutus es ab uxore? Noli quaerere uxorem.
7:7:28:1CORINTHIENS:1:1986:NOVA_VULGATA Si autem acceperis uxorem, non peccasti; et si nupserit virgo, non peccavit. Tribulationem tamen carnis habebunt huiusmodi, ego autem vobis parco.
7:7:29:1CORINTHIENS:1:1986:NOVA_VULGATA Hoc itaque dico, fratres, tempus breviatum est; reliquum est, ut et qui habent uxores, tamquam non habentes sint,
7:7:30:1CORINTHIENS:1:1986:NOVA_VULGATA et qui flent, tamquam non flentes, et qui gaudent, tamquam non gaudentes, et qui emunt, tamquam non possidentes,
7:7:31:1CORINTHIENS:1:1986:NOVA_VULGATA et qui utuntur hoc mundo, tamquam non abutentes; praeterit enim figura huius mundi.
7:7:32:1CORINTHIENS:1:1986:NOVA_VULGATA Volo autem vos sine sollicitudine esse. Qui sine uxore est, sollicitus est, quae Domini sunt, quomodo placeat Domino;
7:7:33:1CORINTHIENS:1:1986:NOVA_VULGATA qui autem cum uxore est, sollicitus est, quae sunt mundi, quomodo placeat uxori,
7:7:34:1CORINTHIENS:1:1986:NOVA_VULGATA et divisus est. Et mulier innupta et virgo cogitat, quae Domini sunt, ut sit sancta et corpore et spiritu; quae autem nupta est, cogitat, quae sunt mundi, quomodo placeat viro.
7:7:35:1CORINTHIENS:1:1986:NOVA_VULGATA Porro hoc ad utilitatem vestram dico, non ut laqueum vobis iniciam, sed ad id quod honestum est, et ut assidue cum Domino sitis sine distractione.
7:7:36:1CORINTHIENS:1:1986:NOVA_VULGATA Si quis autem turpem se videri existimat super virgine sua, quod sit superadulta, et ita oportet fieri, quod vult, faciat; non peccat: nubant.
7:7:37:1CORINTHIENS:1:1986:NOVA_VULGATA Qui autem statuit in corde suo firmus, non habens necessitatem, potestatem autem habet suae voluntatis, et hoc iudicavit in corde suo servare virginem suam, bene faciet;
7:7:38:1CORINTHIENS:1:1986:NOVA_VULGATA igitur et, qui matrimonio iungit virginem suam, bene facit; et, qui non iungit, melius faciet.
7:7:39:1CORINTHIENS:1:1986:NOVA_VULGATA Mulier alligata est, quanto tempore vir eius vivit; quod si dormierit vir eius, libera est, cui vult nubere, tantum in Domino.
7:7:40:1CORINTHIENS:1:1986:NOVA_VULGATA Beatior autem erit, si sic permanserit secundum meum consilium; puto autem quod et ego Spiritum Dei habeo.
7:8:1:1CORINTHIENS:1:1986:NOVA_VULGATA De idolothytis autem, scimus quia omnes scientiam habemus. Scientia inflat, caritas vero aedificat.
7:8:2:1CORINTHIENS:1:1986:NOVA_VULGATA Si quis se existimat scire aliquid, nondum cognovit, quemadmodum oporteat eum scire;
7:8:3:1CORINTHIENS:1:1986:NOVA_VULGATA si quis autem diligit Deum, hic cognitus est ab eo.
7:8:4:1CORINTHIENS:1:1986:NOVA_VULGATA De esu igitur idolothytorum, scimus quia nullum idolum est in mundo, et quod nullus deus nisi Unus.
7:8:5:1CORINTHIENS:1:1986:NOVA_VULGATA Nam et si sunt, qui dicantur dii sive in caelo sive in terra, si quidem sunt dii multi et domini multi,
7:8:6:1CORINTHIENS:1:1986:NOVA_VULGATA nobis tamen unus Deus Pater, ex quo omnia et nos in illum, et unus Dominus Iesus Christus, per quem omnia et nos per ipsum.
7:8:7:1CORINTHIENS:1:1986:NOVA_VULGATA Sed non in omnibus est scientia; quidam autem consuetudine usque nunc idoli quasi idolothytum manducant, et conscientia ipsorum, cum sit infirma, polluitur.
7:8:8:1CORINTHIENS:1:1986:NOVA_VULGATA Esca autem nos non commendat Deo; neque si non manducaverimus, deficiemus, neque si manducaverimus, abundabimus.
7:8:9:1CORINTHIENS:1:1986:NOVA_VULGATA Videte autem, ne forte haec licentia vestra offendiculum fiat infirmis.
7:8:10:1CORINTHIENS:1:1986:NOVA_VULGATA Si enim quis viderit eum, qui habet scientiam, in idolio recumbentem, nonne conscientia eius, cum sit infirma, aedificabitur ad manducandum idolothyta?
7:8:11:1CORINTHIENS:1:1986:NOVA_VULGATA Peribit enim infirmus in tua scientia, frater, propter quem Christus mortuus est!
7:8:12:1CORINTHIENS:1:1986:NOVA_VULGATA Sic autem peccantes in fratres et percutientes conscientiam eorum infirmam, in Christum peccatis.
7:8:13:1CORINTHIENS:1:1986:NOVA_VULGATA Quapropter si esca scandalizat fratrem meum, non manducabo carnem in aeternum, ne fratrem meum scandalizem.
7:9:1:1CORINTHIENS:1:1986:NOVA_VULGATA Non sum liber? Non sum apo stolus? Nonne Iesum Dominum nostrum vidi? Non opus meum vos estis in Domino?
7:9:2:1CORINTHIENS:1:1986:NOVA_VULGATA Si aliis non sum apostolus, sed tamen vobis sum; nam signaculum apostolatus mei vos estis in Domino.
7:9:3:1CORINTHIENS:1:1986:NOVA_VULGATA Mea defensio apud eos, qui me interrogant, haec est.
7:9:4:1CORINTHIENS:1:1986:NOVA_VULGATA Numquid non habemus potestatem manducandi et bibendi?
7:9:5:1CORINTHIENS:1:1986:NOVA_VULGATA Numquid non habemus potestatem sororem mulierem circumducendi, sicut et ceteri apostoli et fratres Domini et Cephas?
7:9:6:1CORINTHIENS:1:1986:NOVA_VULGATA Aut solus ego et Barnabas non habemus potestatem non operandi?
7:9:7:1CORINTHIENS:1:1986:NOVA_VULGATA Quis militat suis stipendiis umquam? Quis plantat vineam et fructum eius non edit? Aut quis pascit gregem et de lacte gregis non manducat?
7:9:8:1CORINTHIENS:1:1986:NOVA_VULGATA Numquid secundum hominem haec dico? An et lex haec non dicit?
7:9:9:1CORINTHIENS:1:1986:NOVA_VULGATA Scriptum est enim in Lege Moysis: “ Non alligabis os bovi trituranti ”. Numquid de bobus cura est Deo?
7:9:10:1CORINTHIENS:1:1986:NOVA_VULGATA An propter nos utique dicit? Nam propter nos scripta sunt, quoniam debet in spe, qui arat, arare; et, qui triturat, in spe fructus percipiendi.
7:9:11:1CORINTHIENS:1:1986:NOVA_VULGATA Si nos vobis spiritalia seminavimus, magnum est, si nos carnalia vestra metamus?
7:9:12:1CORINTHIENS:1:1986:NOVA_VULGATA Si alii potestatis vestrae participes sunt, non potius nos? Sed non usi sumus hac potestate, sed omnia sustinemus, ne quod offendiculum demus evangelio Christi.
7:9:13:1CORINTHIENS:1:1986:NOVA_VULGATA Nescitis quoniam, qui sacra operantur, quae de sacrario sunt, edunt; qui altari deserviunt, cum altari participantur?
7:9:14:1CORINTHIENS:1:1986:NOVA_VULGATA Ita et Dominus ordinavit his, qui evangelium annuntiant, de evangelio vivere.
7:9:15:1CORINTHIENS:1:1986:NOVA_VULGATA Ego autem nullo horum usus sum. Non scripsi autem haec, ut ita fiant in me; bonum est enim mihi magis mori quam ut gloriam meam quis evacuet.
7:9:16:1CORINTHIENS:1:1986:NOVA_VULGATA Nam si evangelizavero, non est mihi gloria; necessitas enim mihi incumbit. Vae enim mihi est, si non evangelizavero!
7:9:17:1CORINTHIENS:1:1986:NOVA_VULGATA Si enim volens hoc ago, mercedem habeo; si autem invitus, dispensatio mihi credita est.
7:9:18:1CORINTHIENS:1:1986:NOVA_VULGATA Quae est ergo merces mea? Ut evangelium praedicans sine sumptu ponam evangelium, ut non abutar potestate mea in evangelio.
7:9:19:1CORINTHIENS:1:1986:NOVA_VULGATA Nam cum liber essem ex omnibus, omnium me servum feci, ut plures lucri facerem.
7:9:20:1CORINTHIENS:1:1986:NOVA_VULGATA Et factus sum Iudaeis tamquam Iudaeus, ut Iudaeos lucrarer; his, qui sub lege sunt, quasi sub lege essem, cum ipse non essem sub lege, ut eos, qui sub lege erant, lucri facerem;
7:9:21:1CORINTHIENS:1:1986:NOVA_VULGATA his, qui sine lege erant, tamquam sine lege essem, cum sine lege Dei non essem, sed in lege essem Christi, ut lucri facerem eos, qui sine lege erant;
7:9:22:1CORINTHIENS:1:1986:NOVA_VULGATA factus sum infirmis infirmus, ut infirmos lucri facerem; omnibus omnia factus sum, ut aliquos utique facerem salvos.
7:9:23:1CORINTHIENS:1:1986:NOVA_VULGATA Omnia autem facio propter evangelium, ut comparticeps eius efficiar.
7:9:24:1CORINTHIENS:1:1986:NOVA_VULGATA Nescitis quod hi, qui in stadio currunt, omnes quidem currunt, sed unus accipit bravium? Sic currite, ut comprehendatis.
7:9:25:1CORINTHIENS:1:1986:NOVA_VULGATA Omnis autem, qui in agone contendit, ab omnibus se abstinet; et illi quidem, ut corruptibilem coronam accipiant, nos autem incorruptam.
7:9:26:1CORINTHIENS:1:1986:NOVA_VULGATA Ego igitur sic curro non quasi in incertum, sic pugno non quasi aerem verberans;
7:9:27:1CORINTHIENS:1:1986:NOVA_VULGATA sed castigo corpus meum et in servitutem redigo, ne forte, cum aliis praedicaverim, ipse reprobus efficiar.
7:10:1:1CORINTHIENS:1:1986:NOVA_VULGATA Nolo enim vos ignorare, fra tres, quoniam patres nostri omnes sub nube fuerunt et omnes mare transierunt
7:10:2:1CORINTHIENS:1:1986:NOVA_VULGATA et omnes in Moyse baptizati sunt in nube et in mari
7:10:3:1CORINTHIENS:1:1986:NOVA_VULGATA et omnes eandem escam spiritalem manducaverunt
7:10:4:1CORINTHIENS:1:1986:NOVA_VULGATA et omnes eundem potum spiritalem biberunt; bibebant autem de spiritali, consequente eos, petra; petra autem erat Christus.
7:10:5:1CORINTHIENS:1:1986:NOVA_VULGATA Sed non in pluribus eorum complacuit sibi Deus, nam prostrati sunt in deserto.
7:10:6:1CORINTHIENS:1:1986:NOVA_VULGATA Haec autem figurae fuerunt nostrae, ut non simus concupiscentes malorum, sicut et illi concupierunt.
7:10:7:1CORINTHIENS:1:1986:NOVA_VULGATA Neque idolorum cultores efficiamini, sicut quidam ex ipsis; quemadmodum scriptum est: “ Sedit populus manducare et bibere, et surrexerunt ludere ”.
7:10:8:1CORINTHIENS:1:1986:NOVA_VULGATA Neque fornicemur, sicut quidam ex ipsis fornicati sunt, et ceciderunt una die viginti tria milia.
7:10:9:1CORINTHIENS:1:1986:NOVA_VULGATA Neque tentemus Christum, sicut quidam eorum tentaverunt et a serpentibus perierunt.
7:10:10:1CORINTHIENS:1:1986:NOVA_VULGATA Neque murmuraveritis, sicut quidam eorum murmuraverunt et perierunt ab exterminatore.
7:10:11:1CORINTHIENS:1:1986:NOVA_VULGATA Haec autem in figura contingebant illis; scripta sunt autem ad correptionem nostram, in quos fines saeculorum devenerunt.
7:10:12:1CORINTHIENS:1:1986:NOVA_VULGATA Itaque, qui se existimat stare, videat, ne cadat.
7:10:13:1CORINTHIENS:1:1986:NOVA_VULGATA Tentatio vos non apprehendit nisi humana; fidelis autem Deus, qui non patietur vos tentari super id quod potestis, sed faciet cum tentatione etiam proventum, ut possitis sustinere.
7:10:14:1CORINTHIENS:1:1986:NOVA_VULGATA Propter quod, carissimi mihi, fugite ab idolorum cultura.
7:10:15:1CORINTHIENS:1:1986:NOVA_VULGATA Ut prudentibus loquor; vos iudicate, quod dico:
7:10:16:1CORINTHIENS:1:1986:NOVA_VULGATA Calix benedictionis, cui benedicimus, nonne communicatio sanguinis Christi est? Et panis, quem frangimus, nonne communicatio corporis Christi est?
7:10:17:1CORINTHIENS:1:1986:NOVA_VULGATA Quoniam unus panis, unum corpus multi sumus, omnes enim de uno pane participamur.
7:10:18:1CORINTHIENS:1:1986:NOVA_VULGATA Videte Israel secundum carnem: nonne, qui edunt hostias, communicantes sunt altari?
7:10:19:1CORINTHIENS:1:1986:NOVA_VULGATA Quid ergo dico? Quod idolothytum sit aliquid? Aut quod idolum sit aliquid?
7:10:20:1CORINTHIENS:1:1986:NOVA_VULGATA Sed, quae immolant, daemoniis immolant et non Deo; nolo autem vos communicantes fieri daemoniis.
7:10:21:1CORINTHIENS:1:1986:NOVA_VULGATA Non potestis calicem Domini bibere et calicem daemoniorum; non potestis mensae Domini participes esse et mensae daemoniorum.
7:10:22:1CORINTHIENS:1:1986:NOVA_VULGATA An aemulamur Dominum? Numquid fortiores illo sumus?
7:10:23:1CORINTHIENS:1:1986:NOVA_VULGATA “ Omnia licent! ”. Sed non omnia expediunt. “ Omnia licent! ”. Sed non omnia aedificant.
7:10:24:1CORINTHIENS:1:1986:NOVA_VULGATA Nemo, quod suum est, quaerat, sed quod alterius.
7:10:25:1CORINTHIENS:1:1986:NOVA_VULGATA Omne, quod in macello venit, manducate, nihil interrogantes propter conscientiam;
7:10:26:1CORINTHIENS:1:1986:NOVA_VULGATA Domini enim est terra, et plenitudo eius.
7:10:27:1CORINTHIENS:1:1986:NOVA_VULGATA Si quis vocat vos infidelium, et vultis ire, omne, quod vobis apponitur, manducate, nihil interrogantes propter conscientiam.
7:10:28:1CORINTHIENS:1:1986:NOVA_VULGATA Si quis autem vobis dixerit: “ Hoc immolaticium est idolis ”, nolite manducare, propter illum, qui indicavit, et propter conscientiam;
7:10:29:1CORINTHIENS:1:1986:NOVA_VULGATA conscientiam autem dico non tuam ipsius sed alterius. Ut quid enim libertas mea iudicatur ab alia conscientia?
7:10:30:1CORINTHIENS:1:1986:NOVA_VULGATA Si ego cum gratia participo, quid blasphemor pro eo, quod gratias ago?
7:10:31:1CORINTHIENS:1:1986:NOVA_VULGATA Sive ergo manducatis sive bibitis sive aliud quid facitis, omnia in gloriam Dei facite.
7:10:32:1CORINTHIENS:1:1986:NOVA_VULGATA Sine offensione estote Iudaeis et Graecis et ecclesiae Dei,
7:10:33:1CORINTHIENS:1:1986:NOVA_VULGATA sicut et ego per omnia omnibus placeo, non quaerens, quod mihi utile est, sed quod multis, ut salvi fiant.
7:11:1:1CORINTHIENS:1:1986:NOVA_VULGATA Imitatores mei estote, sicut et ego Christi.
7:11:2:1CORINTHIENS:1:1986:NOVA_VULGATA Laudo autem vos quod omnia mei memores estis et, sicut tradidi vobis, traditiones meas tenetis.
7:11:3:1CORINTHIENS:1:1986:NOVA_VULGATA Volo autem vos scire quod omnis viri caput Christus est, caput autem mulieris vir, caput vero Christi Deus.
7:11:4:1CORINTHIENS:1:1986:NOVA_VULGATA Omnis vir orans aut prophetans velato capite deturpat caput suum;
7:11:5:1CORINTHIENS:1:1986:NOVA_VULGATA omnis autem mulier orans aut prophetans non velato capite deturpat caput suum; unum est enim atque si decalvetur.
7:11:6:1CORINTHIENS:1:1986:NOVA_VULGATA Nam si non velatur mulier, et tondeatur! Si vero turpe est mulieri tonderi aut decalvari, veletur.
7:11:7:1CORINTHIENS:1:1986:NOVA_VULGATA Vir quidem non debet velare caput, quoniam imago et gloria est Dei; mulier autem gloria viri est.
7:11:8:1CORINTHIENS:1:1986:NOVA_VULGATA Non enim vir ex muliere est, sed mulier ex viro;
7:11:9:1CORINTHIENS:1:1986:NOVA_VULGATA etenim non est creatus vir propter mulierem, sed mulier propter virum.
7:11:10:1CORINTHIENS:1:1986:NOVA_VULGATA Ideo debet mulier potestatem habere supra caput propter angelos.
7:11:11:1CORINTHIENS:1:1986:NOVA_VULGATA Verumtamen neque mulier sine viro, neque vir sine muliere in Domino;
7:11:12:1CORINTHIENS:1:1986:NOVA_VULGATA nam sicut mulier de viro, ita et vir per mulierem, omnia autem ex Deo.
7:11:13:1CORINTHIENS:1:1986:NOVA_VULGATA In vobis ipsi iudicate: Decet mulierem non velatam orare Deum?
7:11:14:1CORINTHIENS:1:1986:NOVA_VULGATA Nec ipsa natura docet vos quod vir quidem, si comam nutriat, ignominia est illi;
7:11:15:1CORINTHIENS:1:1986:NOVA_VULGATA mulier vero, si comam nutriat, gloria est illi? Quoniam coma pro velamine ei data est.
7:11:16:1CORINTHIENS:1:1986:NOVA_VULGATA Si quis autem videtur contentiosus esse, nos talem consuetudinem non habemus, neque ecclesiae Dei.
7:11:17:1CORINTHIENS:1:1986:NOVA_VULGATA Hoc autem praecipio, non laudans quod non in melius sed in deterius convenitis.
7:11:18:1CORINTHIENS:1:1986:NOVA_VULGATA Primum quidem convenientibus vobis in ecclesia, audio scissuras inter vos esse et ex parte credo.
7:11:19:1CORINTHIENS:1:1986:NOVA_VULGATA Nam oportet et haereses inter vos esse, ut et, qui probati sunt, manifesti fiant in vobis.
7:11:20:1CORINTHIENS:1:1986:NOVA_VULGATA Convenientibus ergo vobis in unum, non est dominicam cenam manducare;
7:11:21:1CORINTHIENS:1:1986:NOVA_VULGATA unusquisque enim suam cenam praesumit in manducando, et alius quidem esurit, alius autem ebrius est.
7:11:22:1CORINTHIENS:1:1986:NOVA_VULGATA Numquid domos non habetis ad manducandum et bibendum? Aut ecclesiam Dei contemnitis et confunditis eos, qui non habent? Quid dicam vobis? Laudabo vos? In hoc non laudo!
7:11:23:1CORINTHIENS:1:1986:NOVA_VULGATA Ego enim accepi a Domino, quod et tradidi vobis, quoniam Dominus Iesus, in qua nocte tradebatur, accepit panem
7:11:24:1CORINTHIENS:1:1986:NOVA_VULGATA et gratias agens fregit et dixit: “ Hoc est corpus meum, quod pro vobis est; hoc facite in meam commemorationem ”;
7:11:25:1CORINTHIENS:1:1986:NOVA_VULGATA similiter et calicem, postquam cenatum est, dicens: “ Hic calix novum testamentum est in meo sanguine; hoc facite, quotiescumque bibetis, in meam commemorationem ”.
7:11:26:1CORINTHIENS:1:1986:NOVA_VULGATA Quotiescumque enim manducabitis panem hunc et calicem bibetis, mortem Domini annuntiatis, donec veniat.
7:11:27:1CORINTHIENS:1:1986:NOVA_VULGATA Itaque, quicumque manducaverit panem vel biberit calicem Domini indigne, reus erit corporis et sanguinis Domini.
7:11:28:1CORINTHIENS:1:1986:NOVA_VULGATA Probet autem seipsum homo, et sic de pane illo edat et de calice bibat;
7:11:29:1CORINTHIENS:1:1986:NOVA_VULGATA qui enim manducat et bibit, iudicium sibi manducat et bibit non diiudicans corpus.
7:11:30:1CORINTHIENS:1:1986:NOVA_VULGATA Ideo inter vos multi infirmi et imbecilles et dormiunt multi.
7:11:31:1CORINTHIENS:1:1986:NOVA_VULGATA Quod si nosmetipsos diiudicaremus, non utique iudicaremur;
7:11:32:1CORINTHIENS:1:1986:NOVA_VULGATA dum iudicamur autem, a Domino corripimur, ut non cum hoc mundo damnemur
7:11:33:1CORINTHIENS:1:1986:NOVA_VULGATA Itaque, fratres mei, cum convenitis ad manducandum, invicem exspectate.
7:11:34:1CORINTHIENS:1:1986:NOVA_VULGATA Si quis esurit, domi manducet, ut non in iudicium conveniatis. Cetera autem, cum venero, disponam.
7:12:1:1CORINTHIENS:1:1986:NOVA_VULGATA De spiritalibus autem, fra tres, nolo vos ignorare.
7:12:2:1CORINTHIENS:1:1986:NOVA_VULGATA Scitis quoniam, cum gentes essetis, ad simulacra muta, prout ducebamini, euntes.
7:12:3:1CORINTHIENS:1:1986:NOVA_VULGATA Ideo notum vobis facio quod nemo in Spiritu Dei loquens dicit: “ Anathema Iesus! ”; et nemo potest dicere: “ Dominus Iesus ”, nisi in Spiritu Sancto.
7:12:4:1CORINTHIENS:1:1986:NOVA_VULGATA Divisiones vero gratiarum sunt, idem autem Spiritus;
7:12:5:1CORINTHIENS:1:1986:NOVA_VULGATA et divisiones ministrationum sunt, idem autem Dominus;
7:12:6:1CORINTHIENS:1:1986:NOVA_VULGATA et divisiones operationum sunt, idem vero Deus, qui operatur omnia in omnibus.
7:12:7:1CORINTHIENS:1:1986:NOVA_VULGATA Unicuique autem datur manifestatio Spiritus ad utilitatem.
7:12:8:1CORINTHIENS:1:1986:NOVA_VULGATA Alii quidem per Spiritum datur sermo sapientiae, alii autem sermo scientiae secundum eundem Spiritum,
7:12:9:1CORINTHIENS:1:1986:NOVA_VULGATA alteri fides in eodem Spiritu, alii donationes sanitatum in uno Spiritu,
7:12:10:1CORINTHIENS:1:1986:NOVA_VULGATA alii operationes virtutum, alii prophetatio, alii discretio spirituum, alii genera linguarum, alii interpretatio linguarum;
7:12:11:1CORINTHIENS:1:1986:NOVA_VULGATA haec autem omnia operatur unus et idem Spiritus, dividens singulis prout vult.
7:12:12:1CORINTHIENS:1:1986:NOVA_VULGATA Sicut enim corpus unum est et membra habet multa, omnia autem membra corporis, cum sint multa, unum corpus sunt, ita et Christus;
7:12:13:1CORINTHIENS:1:1986:NOVA_VULGATA etenim in uno Spiritu omnes nos in unum corpus baptizati sumus, sive Iudaei sive Graeci sive servi sive liberi, et omnes unum Spiritum potati sumus.
7:12:14:1CORINTHIENS:1:1986:NOVA_VULGATA Nam et corpus non est unum membrum sed multa.
7:12:15:1CORINTHIENS:1:1986:NOVA_VULGATA Si dixerit pes: “Non sum manus, non sum de corpore ”, non ideo non est de corpore;
7:12:16:1CORINTHIENS:1:1986:NOVA_VULGATA et si dixerit auris: “ Non sum oculus, non sum de corpore ”, non ideo non est de corpore.
7:12:17:1CORINTHIENS:1:1986:NOVA_VULGATA Si totum corpus oculus est, ubi auditus? Si totum auditus, ubi odoratus?
7:12:18:1CORINTHIENS:1:1986:NOVA_VULGATA Nunc autem posuit Deus membra, unumquodque eorum in corpore, sicut voluit.
7:12:19:1CORINTHIENS:1:1986:NOVA_VULGATA Quod si essent omnia unum membrum, ubi corpus?
7:12:20:1CORINTHIENS:1:1986:NOVA_VULGATA Nunc autem multa quidem membra, unum autem corpus.
7:12:21:1CORINTHIENS:1:1986:NOVA_VULGATA Non potest dicere oculus manui: “ Non es mihi necessaria! ”; aut iterum caput pedibus: “ Non estis mihi necessarii! ”.
7:12:22:1CORINTHIENS:1:1986:NOVA_VULGATA Sed multo magis, quae videntur membra corporis infirmiora esse, necessaria sunt;
7:12:23:1CORINTHIENS:1:1986:NOVA_VULGATA et, quae putamus ignobiliora membra esse corporis, his honorem abundantiorem circumdamus; et, quae inhonesta sunt nostra, abundantiorem honestatem habent,
7:12:24:1CORINTHIENS:1:1986:NOVA_VULGATA honesta autem nostra nullius egent. Sed Deus temperavit corpus, ei, cui deerat, abundantiorem tribuendo honorem,
7:12:25:1CORINTHIENS:1:1986:NOVA_VULGATA ut non sit schisma in corpore, sed idipsum pro invicem sollicita sint membra.
7:12:26:1CORINTHIENS:1:1986:NOVA_VULGATA Et sive patitur unum membrum, compatiuntur omnia membra; sive glorificatur unum membrum, congaudent omnia membra.
7:12:27:1CORINTHIENS:1:1986:NOVA_VULGATA Vos autem estis corpus Christi et membra ex parte.
7:12:28:1CORINTHIENS:1:1986:NOVA_VULGATA Et quosdam quidem posuit Deus in ecclesia primum apostolos, secundo prophetas, tertio doctores, deinde virtutes, exinde donationes curationum, opitulationes, gubernationes, genera linguarum.
7:12:29:1CORINTHIENS:1:1986:NOVA_VULGATA Numquid omnes apostoli? Numquid omnes prophetae? Numquid omnes doctores? Numquid omnes virtutes?
7:12:30:1CORINTHIENS:1:1986:NOVA_VULGATA Numquid omnes donationes habent curationum? Numquid omnes linguis loquuntur? Numquid omnes interpretantur?
7:12:31:1CORINTHIENS:1:1986:NOVA_VULGATA Aemulamini autem charismata maiora. Et adhuc excellentiorem viam vobis demonstro.
7:13:1:1CORINTHIENS:1:1986:NOVA_VULGATA Si linguis hominum loquar et angelorum, caritatem autem non habeam, factus sum velut aes sonans aut cymbalum tinniens.
7:13:2:1CORINTHIENS:1:1986:NOVA_VULGATA Et si habuero prophetiam et noverim mysteria omnia et omnem scientiam, et si habuero omnem fidem, ita ut montes transferam, caritatem autem non habuero, nihil sum.
7:13:3:1CORINTHIENS:1:1986:NOVA_VULGATA Et si distribuero in cibos omnes facultates meas et si tradidero corpus meum, ut glorier, caritatem autem non habuero, nihil mihi prodest.
7:13:4:1CORINTHIENS:1:1986:NOVA_VULGATA Caritas patiens est, benigna est caritas, non aemulatur, non agit superbe, non inflatur,
7:13:5:1CORINTHIENS:1:1986:NOVA_VULGATA non est ambitiosa, non quaerit, quae sua sunt, non irritatur, non cogitat malum,
7:13:6:1CORINTHIENS:1:1986:NOVA_VULGATA non gaudet super iniquitatem, congaudet autem veritati;
7:13:7:1CORINTHIENS:1:1986:NOVA_VULGATA omnia suffert, omnia credit, omnia sperat, omnia sustinet.
7:13:8:1CORINTHIENS:1:1986:NOVA_VULGATA Caritas numquam excidit. Sive prophetiae, evacuabuntur; sive linguae, cessabunt; sive scientia, destruetur.
7:13:9:1CORINTHIENS:1:1986:NOVA_VULGATA Ex parte enim cognoscimus et ex parte prophetamus;
7:13:10:1CORINTHIENS:1:1986:NOVA_VULGATA cum autem venerit, quod perfectum est, evacuabitur, quod ex parte est.
7:13:11:1CORINTHIENS:1:1986:NOVA_VULGATA Cum essem parvulus, loquebar ut parvulus, sapiebam ut parvulus, cogitabam ut parvulus; quando factus sum vir, evacuavi, quae erant parvuli.
7:13:12:1CORINTHIENS:1:1986:NOVA_VULGATA Videmus enim nunc per speculum in aenigmate, tunc autem facie ad faciem; nunc cognosco ex parte, tunc autem cognoscam, sicut et cognitus sum.
7:13:13:1CORINTHIENS:1:1986:NOVA_VULGATA Nunc autem manet fides, spes, caritas, tria haec; maior autem ex his est caritas.
7:14:1:1CORINTHIENS:1:1986:NOVA_VULGATA Sectamini caritatem, aemulamini spiritalia, magis autem, ut prophetetis.
7:14:2:1CORINTHIENS:1:1986:NOVA_VULGATA Qui enim loquitur lingua, non hominibus loquitur sed Deo; nemo enim audit, spiritu autem loquitur mysteria.
7:14:3:1CORINTHIENS:1:1986:NOVA_VULGATA Qui autem prophetat, hominibus loquitur aedificationem et exhortationem et consolationes.
7:14:4:1CORINTHIENS:1:1986:NOVA_VULGATA Qui loquitur lingua, semetipsum aedificat; qui autem prophetat, ecclesiam aedificat.
7:14:5:1CORINTHIENS:1:1986:NOVA_VULGATA Volo autem omnes vos loqui linguis, magis autem prophetare; maior autem est qui prophetat, quam qui loquitur linguis, nisi forte interpretetur, ut ecclesia aedificationem accipiat.
7:14:6:1CORINTHIENS:1:1986:NOVA_VULGATA Nunc autem, fratres, si venero ad vos linguis loquens, quid vobis prodero, nisi vobis loquar aut in revelatione aut in scientia aut in prophetia aut in doctrina?
7:14:7:1CORINTHIENS:1:1986:NOVA_VULGATA Tamen, quae sine anima sunt vocem dantia, sive tibia sive cithara, nisi distinctionem sonituum dederint, quomodo scietur quod tibia canitur, aut quod citharizatur?
7:14:8:1CORINTHIENS:1:1986:NOVA_VULGATA Etenim si incertam vocem det tuba, quis parabit se ad bellum?
7:14:9:1CORINTHIENS:1:1986:NOVA_VULGATA Ita et vos per linguam nisi manifestum sermonem dederitis, quomodo scietur id, quod dicitur? Eritis enim in aera loquentes.
7:14:10:1CORINTHIENS:1:1986:NOVA_VULGATA Tam multa, ut puta, genera linguarum sunt in mundo, et nihil sine voce est.
7:14:11:1CORINTHIENS:1:1986:NOVA_VULGATA Si ergo nesciero virtutem vocis, ero ei, qui loquitur, barbarus; et, qui loquitur, mihi barbarus.
7:14:12:1CORINTHIENS:1:1986:NOVA_VULGATA Sic et vos, quoniam aemulatores estis spirituum, ad aedificationem ecclesiae quaerite, ut abundetis.
7:14:13:1CORINTHIENS:1:1986:NOVA_VULGATA Et ideo, qui loquitur lingua, oret, ut interpretetur.
7:14:14:1CORINTHIENS:1:1986:NOVA_VULGATA Nam si orem lingua, spiritus meus orat, mens autem mea sine fructu est.
7:14:15:1CORINTHIENS:1:1986:NOVA_VULGATA Quid ergo est? Orabo spiritu, orabo et mente; psallam spiritu, psallam et mente.
7:14:16:1CORINTHIENS:1:1986:NOVA_VULGATA Ceterum si benedixeris in spiritu, qui supplet locum idiotae, quomodo dicet “ Amen! ” super tuam benedictionem, quoniam quid dicas nescit?
7:14:17:1CORINTHIENS:1:1986:NOVA_VULGATA Nam tu quidem bene gratias agis, sed alter non aedificatur.
7:14:18:1CORINTHIENS:1:1986:NOVA_VULGATA Gratias ago Deo, quod omnium vestrum magis linguis loquor;
7:14:19:1CORINTHIENS:1:1986:NOVA_VULGATA sed in ecclesia volo quinque verba sensu meo loqui, ut et alios instruam, quam decem milia verborum in lingua.
7:14:20:1CORINTHIENS:1:1986:NOVA_VULGATA Fratres, nolite pueri effici sensibus, sed malitia parvuli estote; sensibus autem perfecti estote.
7:14:21:1CORINTHIENS:1:1986:NOVA_VULGATA In lege scriptum est: “ In aliis linguis et in labiis aliorum loquar populo huic, et nec sic exaudient me ”, dicit Dominus.
7:14:22:1CORINTHIENS:1:1986:NOVA_VULGATA Itaque linguae in signum sunt non fidelibus sed infidelibus, prophetia autem non infidelibus sed fidelibus.
7:14:23:1CORINTHIENS:1:1986:NOVA_VULGATA Si ergo conveniat universa ecclesia in unum, et omnes linguis loquantur, intrent autem idiotae aut infideles, nonne dicent quod insanitis?
7:14:24:1CORINTHIENS:1:1986:NOVA_VULGATA Si autem omnes prophetent, intret autem quis infidelis vel idiota, convincitur ab omnibus, diiudicatur ab omnibus,
7:14:25:1CORINTHIENS:1:1986:NOVA_VULGATA occulta cordis eius manifesta fiunt; et ita cadens in faciem adorabit Deum pronuntians: “ Vere Deus in vobis est! ”.
7:14:26:1CORINTHIENS:1:1986:NOVA_VULGATA Quid ergo est, fratres? Cum convenitis, unusquisque psalmum habet, doctrinam habet, apocalypsim habet, linguam habet, interpretationem habet: omnia ad aedificationem fiant.
7:14:27:1CORINTHIENS:1:1986:NOVA_VULGATA Sive lingua quis loquitur, secundum duos aut ut multum tres, et per partes, et unus interpretetur;
7:14:28:1CORINTHIENS:1:1986:NOVA_VULGATA si autem non fuerit interpres, taceat in ecclesia, sibi autem loquatur et Deo.
7:14:29:1CORINTHIENS:1:1986:NOVA_VULGATA Prophetae duo aut tres dicant, et ceteri diiudicent;
7:14:30:1CORINTHIENS:1:1986:NOVA_VULGATA quod si alii revelatum fuerit sedenti, prior taceat.
7:14:31:1CORINTHIENS:1:1986:NOVA_VULGATA Potestis enim omnes per singulos prophetare, ut omnes discant, et omnes exhortentur;
7:14:32:1CORINTHIENS:1:1986:NOVA_VULGATA et spiritus prophetarum prophetis subiecti sunt;
7:14:33:1CORINTHIENS:1:1986:NOVA_VULGATA non enim est dissensionis Deus sed pacis. Sicut in omnibus ecclesiis sanctorum,
7:14:34:1CORINTHIENS:1:1986:NOVA_VULGATA mulieres in ecclesiis taceant, non enim permittitur eis loqui; sed subditae sint, sicut et Lex dicit.
7:14:35:1CORINTHIENS:1:1986:NOVA_VULGATA Si quid autem volunt discere, domi viros suos interrogent; turpe est enim mulieri loqui in ecclesia.
7:14:36:1CORINTHIENS:1:1986:NOVA_VULGATA An a vobis verbum Dei processit aut in vos solos pervenit?
7:14:37:1CORINTHIENS:1:1986:NOVA_VULGATA Si quis videtur propheta esse aut spiritalis, cognoscat, quae scribo vobis, quia Domini est mandatum. 
7:14:38:1CORINTHIENS:1:1986:NOVA_VULGATA Si quis autem ignorat, ignorabitur.
7:14:39:1CORINTHIENS:1:1986:NOVA_VULGATA Itaque, fratres mei, aemulamini prophetare et loqui linguis nolite prohibere;
7:14:40:1CORINTHIENS:1:1986:NOVA_VULGATA omnia autem honeste et secundum ordinem fiant.
7:15:1:1CORINTHIENS:1:1986:NOVA_VULGATA Notum autem vobis facio, fratres, evangelium, quod evangelizavi vobis, quod et accepistis, in quo et statis,
7:15:2:1CORINTHIENS:1:1986:NOVA_VULGATA per quod et salvamini, qua ratione evangelizaverim vobis, si tenetis, nisi si frustra credidistis!
7:15:3:1CORINTHIENS:1:1986:NOVA_VULGATA Tradidi enim vobis in primis, quod et accepi, quoniam Christus mortuus est pro peccatis nostris secundum Scripturas
7:15:4:1CORINTHIENS:1:1986:NOVA_VULGATA et quia sepultus est et quia suscitatus est tertia die secundum Scripturas
7:15:5:1CORINTHIENS:1:1986:NOVA_VULGATA et quia visus est Cephae et post haec Duodecim;
7:15:6:1CORINTHIENS:1:1986:NOVA_VULGATA deinde visus est plus quam quingentis fratribus simul, ex quibus plures manent usque adhuc, quidam autem dormierunt;
7:15:7:1CORINTHIENS:1:1986:NOVA_VULGATA deinde visus est Iacobo, deinde apostolis omnibus;
7:15:8:1CORINTHIENS:1:1986:NOVA_VULGATA novissime autem omnium, tamquam abortivo, visus est et mihi.
7:15:9:1CORINTHIENS:1:1986:NOVA_VULGATA Ego enim sum minimus apostolorum, qui non sum dignus vocari apostolus, quoniam persecutus sum ecclesiam Dei;
7:15:10:1CORINTHIENS:1:1986:NOVA_VULGATA gratia autem Dei sum id, quod sum, et gratia eius in me vacua non fuit, sed abundantius illis omnibus laboravi; non ego autem, sed gratia Dei mecum.
7:15:11:1CORINTHIENS:1:1986:NOVA_VULGATA Igitur sive ego sive illi, sic praedicamus, et sic credidistis.
7:15:12:1CORINTHIENS:1:1986:NOVA_VULGATA Si autem Christus praedicatur quod suscitatus est a mortuis, quomodo quidam dicunt in vobis quoniam resurrectio mortuorum non est?
7:15:13:1CORINTHIENS:1:1986:NOVA_VULGATA Si autem resurrectio mortuorum non est, neque Christus suscitatus est!
7:15:14:1CORINTHIENS:1:1986:NOVA_VULGATA Si autem Christus non suscitatus est, inanis est ergo praedicatio nostra, inanis est et fides vestra;
7:15:15:1CORINTHIENS:1:1986:NOVA_VULGATA invenimur autem et falsi testes Dei, quoniam testimonium diximus adversus Deum quod suscitaverit Christum, quem non suscitavit, si revera mortui non resurgunt.
7:15:16:1CORINTHIENS:1:1986:NOVA_VULGATA Nam si mortui non resurgunt, neque Christus resurrexit;
7:15:17:1CORINTHIENS:1:1986:NOVA_VULGATA quod si Christus non resurrexit, stulta est fides vestra; adhuc estis in peccatis vestris.
7:15:18:1CORINTHIENS:1:1986:NOVA_VULGATA Ergo et, qui dormierunt in Christo, perierunt.
7:15:19:1CORINTHIENS:1:1986:NOVA_VULGATA Si in hac vita tantum in Christo sperantes sumus, miserabiliores sumus omnibus hominibus.
7:15:20:1CORINTHIENS:1:1986:NOVA_VULGATA Nunc autem Christus resurrexit a mortuis, primitiae dormientium.
7:15:21:1CORINTHIENS:1:1986:NOVA_VULGATA Quoniam enim per hominem mors, et per hominem resurrectio mortuorum:
7:15:22:1CORINTHIENS:1:1986:NOVA_VULGATA sicut enim in Adam omnes moriuntur, ita et in Christo omnes vivificabuntur.
7:15:23:1CORINTHIENS:1:1986:NOVA_VULGATA Unusquisque autem in suo ordine: primitiae Christus; deinde hi, qui sunt Christi, in adventu eius;
7:15:24:1CORINTHIENS:1:1986:NOVA_VULGATA deinde finis, cum tradiderit regnum Deo et Patri, cum evacuaverit omnem principatum et omnem potestatem et virtutem.
7:15:25:1CORINTHIENS:1:1986:NOVA_VULGATA Oportet autem illum regnare, donec ponat omnes inimicos sub pedibus eius.
7:15:26:1CORINTHIENS:1:1986:NOVA_VULGATA Novissima autem inimica destruetur mors;
7:15:27:1CORINTHIENS:1:1986:NOVA_VULGATA omnia enim subiecit sub pedibus eius. Cum autem dicat: “Omnia subiecta sunt”, sine dubio praeter eum, qui subiecit ei omnia.
7:15:28:1CORINTHIENS:1:1986:NOVA_VULGATA Cum autem subiecta fuerint illi omnia, tunc ipse Filius subiectus erit illi, qui sibi subiecit omnia, ut sit Deus omnia in omnibus.
7:15:29:1CORINTHIENS:1:1986:NOVA_VULGATA Alioquin quid facient, qui baptizantur pro mortuis? Si omnino mortui non resurgunt, ut quid et baptizantur pro illis?
7:15:30:1CORINTHIENS:1:1986:NOVA_VULGATA Ut quid et nos periclitamur omni hora?
7:15:31:1CORINTHIENS:1:1986:NOVA_VULGATA Cotidie morior, utique per vestram gloriationem, fratres, quam habeo in Christo Iesu Domino nostro!
7:15:32:1CORINTHIENS:1:1986:NOVA_VULGATA Si secundum hominem ad bestias pugnavi Ephesi, quid mihi prodest? Si mortui non resurgunt, manducemus et bibamus, cras enim moriemur.
7:15:33:1CORINTHIENS:1:1986:NOVA_VULGATA Noli te seduci: “ Corrumpunt mores bonos colloquia mala ”.
7:15:34:1CORINTHIENS:1:1986:NOVA_VULGATA Evigilate iuste et nolite peccare! Ignorantiam enim Dei quidam ha bent; ad reverentiam vobis loquor.
7:15:35:1CORINTHIENS:1:1986:NOVA_VULGATA Sed dicet aliquis: “ Quomodo resurgunt mortui? Quali autem corpore veniunt? ”.
7:15:36:1CORINTHIENS:1:1986:NOVA_VULGATA Insipiens! Tu, quod seminas, non vivificatur, nisi prius moriatur;
7:15:37:1CORINTHIENS:1:1986:NOVA_VULGATA et, quod seminas, non corpus, quod futurum est, seminas sed nudum granum, ut puta tritici aut alicuius ceterorum.
7:15:38:1CORINTHIENS:1:1986:NOVA_VULGATA Deus autem dat illi corpus sicut voluit, et unicuique seminum proprium corpus.
7:15:39:1CORINTHIENS:1:1986:NOVA_VULGATA Non omnis caro eadem caro, sed alia hominum, alia caro pecorum, alia caro volucrum, alia autem piscium.
7:15:40:1CORINTHIENS:1:1986:NOVA_VULGATA Et corpora caelestia et corpora terrestria, sed alia quidem caelestium gloria, alia autem terrestrium.
7:15:41:1CORINTHIENS:1:1986:NOVA_VULGATA Alia claritas solis, alia claritas lunae et alia claritas stellarum; stella enim a stella differt in claritate.
7:15:42:1CORINTHIENS:1:1986:NOVA_VULGATA Sic et resurrectio mortuorum: seminatur in corruptione, resurgit in incorruptione;
7:15:43:1CORINTHIENS:1:1986:NOVA_VULGATA seminatur in ignobilitate, resurgit in gloria; seminatur in infirmitate, resurgit in virtute;
7:15:44:1CORINTHIENS:1:1986:NOVA_VULGATA seminatur corpus animale, resurgit corpus spiritale. Si est corpus animale, est et spiritale.
7:15:45:1CORINTHIENS:1:1986:NOVA_VULGATA Sic et scriptum est: “ Factus est primus homo Adam in animam viventem ”; novissimus Adam in Spiritum vivificantem.
7:15:46:1CORINTHIENS:1:1986:NOVA_VULGATA Sed non prius, quod spiritale est, sed quod animale est; deinde quod spiritale.
7:15:47:1CORINTHIENS:1:1986:NOVA_VULGATA Primus homo de terra terrenus, secundus homo de caelo.
7:15:48:1CORINTHIENS:1:1986:NOVA_VULGATA Qualis terrenus, tales et terreni, et qualis caelestis, tales et caelestes;
7:15:49:1CORINTHIENS:1:1986:NOVA_VULGATA et sicut portavimus imaginem terreni, portabimus et imaginem caelestis.
7:15:50:1CORINTHIENS:1:1986:NOVA_VULGATA Hoc autem dico, fratres, quoniam caro et sanguis regnum Dei possidere non possunt, neque corruptio incorruptelam possidebit.
7:15:51:1CORINTHIENS:1:1986:NOVA_VULGATA Ecce mysterium vobis dico: Non omnes quidem dormiemus, sed omnes immutabimur,
7:15:52:1CORINTHIENS:1:1986:NOVA_VULGATA in momento, in ictu oculi, in novissima tuba; canet enim, et mortui suscitabuntur incorrupti, et nos immutabimur.
7:15:53:1CORINTHIENS:1:1986:NOVA_VULGATA Oportet enim corruptibile hoc induere incorruptelam, et mortale induere immortalitatem.
7:15:54:1CORINTHIENS:1:1986:NOVA_VULGATA Cum autem corruptibile hoc induerit incorruptelam, et mortale hoc induerit immortalitatem, tunc fiet sermo, qui scriptus est: “ Absorpta est mors in victoria.
7:15:55:1CORINTHIENS:1:1986:NOVA_VULGATA Ubi est, mors, victoria tua? Ubi est, mors, stimulus tuus? ”.
7:15:56:1CORINTHIENS:1:1986:NOVA_VULGATA Stimulus autem mortis peccatum est, virtus vero peccati lex.
7:15:57:1CORINTHIENS:1:1986:NOVA_VULGATA Deo autem gratias, qui dedit nobis victoriam per Dominum nostrum Iesum Christum.
7:15:58:1CORINTHIENS:1:1986:NOVA_VULGATA Itaque, fratres mei dilecti, stabiles estote, immobiles, abundantes in opere Domini semper, scientes quod labor vester non est inanis in Domino.
7:16:1:1CORINTHIENS:1:1986:NOVA_VULGATA De collectis autem, quae fiunt in sanctos, sicut ordina vi ecclesiis Galatiae, ita et vos facite.
7:16:2:1CORINTHIENS:1:1986:NOVA_VULGATA Per primam sabbati unusquisque vestrum apud se ponat recondens, quod ei beneplacuerit, ut non, cum venero, tunc collectae fiant.
7:16:3:1CORINTHIENS:1:1986:NOVA_VULGATA Cum autem praesens fuero, quos probaveritis, per epistulas hos mittam perferre gratiam vestram in Ierusalem;
7:16:4:1CORINTHIENS:1:1986:NOVA_VULGATA quod si dignum fuerit, ut et ego eam, mecum ibunt.
7:16:5:1CORINTHIENS:1:1986:NOVA_VULGATA Veniam autem ad vos, cum Macedoniam pertransiero, nam Macedoniam pertransibo;
7:16:6:1CORINTHIENS:1:1986:NOVA_VULGATA apud vos autem forsitan manebo vel etiam hiemabo, ut vos me deducatis, quocumque iero.
7:16:7:1CORINTHIENS:1:1986:NOVA_VULGATA Nolo enim vos modo in transitu videre; spero enim me aliquantum temporis manere apud vos, si Dominus permiserit.
7:16:8:1CORINTHIENS:1:1986:NOVA_VULGATA Permanebo autem Ephesi usque ad Pentecosten;
7:16:9:1CORINTHIENS:1:1986:NOVA_VULGATA ostium enim mihi apertum est magnum et efficax, et adversarii multi.
7:16:10:1CORINTHIENS:1:1986:NOVA_VULGATA Si autem venerit Timotheus, videte, ut sine timore sit apud vos, opus enim Domini operatur, sicut et ego;
7:16:11:1CORINTHIENS:1:1986:NOVA_VULGATA ne quis ergo illum spernat. Deducite autem illum in pace, ut veniat ad me; exspecto enim illum cum fratribus.
7:16:12:1CORINTHIENS:1:1986:NOVA_VULGATA De Apollo autem fratre, multum rogavi eum, ut veniret ad vos cum fratribus, et utique non fuit voluntas, ut nunc veniret; veniet autem, cum ei opportunum fuerit.
7:16:13:1CORINTHIENS:1:1986:NOVA_VULGATA Vigilate, state in fide, viriliter agite, confortamini;
7:16:14:1CORINTHIENS:1:1986:NOVA_VULGATA omnia vestra in caritate fiant.
7:16:15:1CORINTHIENS:1:1986:NOVA_VULGATA Obsecro autem vos, fratres: nostis domum Stephanae, quoniam sunt primitiae Achaiae et in ministerium sanctorum ordinaverunt seipsos;
7:16:16:1CORINTHIENS:1:1986:NOVA_VULGATA ut et vos subditi sitis eiusmodi et omni cooperanti et laboranti.
7:16:17:1CORINTHIENS:1:1986:NOVA_VULGATA Gaudeo autem in praesentia Stephanae et Fortunati et Achaici, quoniam id quod vobis deerat, ipsi suppleverunt;
7:16:18:1CORINTHIENS:1:1986:NOVA_VULGATA refecerunt enim et meum spiritum et vestrum. Cognoscite ergo, qui eiusmodi sunt.
7:16:19:1CORINTHIENS:1:1986:NOVA_VULGATA Salutant vos ecclesiae Asiae. Salutant vos in Domino multum Aquila et Prisca cum domestica sua ecclesia.
7:16:20:1CORINTHIENS:1:1986:NOVA_VULGATA Salutant vos fratres omnes. Salutate invicem in osculo sancto.
7:16:21:1CORINTHIENS:1:1986:NOVA_VULGATA Salutatio mea manu Pauli.
7:16:22:1CORINTHIENS:1:1986:NOVA_VULGATA Si quis non amat Dominum, sit anathema. Marana tha!
7:16:23:1CORINTHIENS:1:1986:NOVA_VULGATA Gratia Domini Iesu vobiscum.
7:16:24:1CORINTHIENS:1:1986:NOVA_VULGATA Caritas mea cum omnibus vobis in Christo Iesu.
8:1:1:2CORINTHIENS:1:1986:NOVA_VULGATA Paulus, apostolus Christi Iesu per voluntatem Dei, et Timotheus frater ecclesiae Dei, quae est Corinthi, cum sanctis omnibus, qui sunt in universa Achaia:
8:1:2:2CORINTHIENS:1:1986:NOVA_VULGATA gratia vobis et pax a Deo Patre nostro et Domino Iesu Christo.
8:1:3:2CORINTHIENS:1:1986:NOVA_VULGATA Benedictus Deus et Pater Domini nostri Iesu Christi, Pater misericordiarum et Deus totius consolationis,
8:1:4:2CORINTHIENS:1:1986:NOVA_VULGATA qui consolatur nos in omni tribulatione nostra, ut possimus et ipsi consolari eos, qui in omni pressura sunt, per exhortationem, qua exhortamur et ipsi a Deo;
8:1:5:2CORINTHIENS:1:1986:NOVA_VULGATA quoniam, sicut abundant passiones Christi in nobis, ita per Christum abundat et consolatio nostra.
8:1:6:2CORINTHIENS:1:1986:NOVA_VULGATA Sive autem tribulamur, pro vestra exhortatione et salute; sive exhortamur, pro vestra exhortatione, quae operatur in tolerantia earundem passionum, quas et nos patimur.
8:1:7:2CORINTHIENS:1:1986:NOVA_VULGATA Et spes nostra firma pro vobis, scientes quoniam, sicut socii passionum estis, sic eritis et consolationis.
8:1:8:2CORINTHIENS:1:1986:NOVA_VULGATA Non enim volumus ignorare vos, fratres, de tribulatione nostra, quae facta est in Asia, quoniam supra modum gravati sumus supra virtutem, ita ut taederet nos etiam vivere;
8:1:9:2CORINTHIENS:1:1986:NOVA_VULGATA sed ipsi in nobis ipsis responsum mortis habuimus, ut non simus fidentes in nobis sed in Deo, qui suscitat mortuos:
8:1:10:2CORINTHIENS:1:1986:NOVA_VULGATA qui de tanta morte eripuit nos et eruet, in quem speramus, et adhuc eripiet;
8:1:11:2CORINTHIENS:1:1986:NOVA_VULGATA adiuvantibus et vobis in oratione pro nobis, ut propter eam, quae ex multis personis in nos est, donationem, per multos gratiae agantur pro nobis.
8:1:12:2CORINTHIENS:1:1986:NOVA_VULGATA Nam gloria nostra haec est, testimonium conscientiae nostrae, quod in simplicitate et sinceritate Dei et non in sapientia carnali, sed in gratia Dei conversati sumus in mundo, abundantius autem ad vos.
8:1:13:2CORINTHIENS:1:1986:NOVA_VULGATA Non enim alia scribimus vobis quam quae legitis aut etiam cognoscitis; spero autem quod usque in finem cognoscetis,
8:1:14:2CORINTHIENS:1:1986:NOVA_VULGATA sicut et cognovistis nos ex parte, quia gloria vestra sumus, sicut et vos nostra in die Domini nostri Iesu.
8:1:15:2CORINTHIENS:1:1986:NOVA_VULGATA Et hac confidentia volui prius venire ad vos, ut secundam gratiam haberetis,
8:1:16:2CORINTHIENS:1:1986:NOVA_VULGATA et per vos transire in Macedoniam et iterum a Macedonia venire ad vos et a vobis deduci in Iudaeam.
8:1:17:2CORINTHIENS:1:1986:NOVA_VULGATA Cum hoc ergo voluissem, numquid levitate usus sum? Aut, quae cogito, secundum carnem cogito, ut sit apud me “ Est, est ” et “ Non, non ”?
8:1:18:2CORINTHIENS:1:1986:NOVA_VULGATA Fidelis autem Deus, quia sermo noster, qui fit apud vos, non est “ Est ” et “ Non ”!
8:1:19:2CORINTHIENS:1:1986:NOVA_VULGATA Dei enim Filius Iesus Christus, qui in vobis per nos praedicatus est, per me et Silvanum et Timotheum, non fuit “ Est ” et “ Non ”, sed “ Est ” in illo fuit.
8:1:20:2CORINTHIENS:1:1986:NOVA_VULGATA Quotquot enim promissiones Dei sunt, in illo “ Est ”; ideo et per ipsum “ Amen ” Deo ad gloriam per nos.
8:1:21:2CORINTHIENS:1:1986:NOVA_VULGATA Qui autem confirmat nos vobiscum in Christum et qui unxit nos, Deus,
8:1:22:2CORINTHIENS:1:1986:NOVA_VULGATA et qui signavit nos et dedit arrabonem Spiritus in cordibus nostris.
8:1:23:2CORINTHIENS:1:1986:NOVA_VULGATA Ego autem testem Deum invoco in animam meam, quod parcens vobis non veni ultra Corinthum.
8:1:24:2CORINTHIENS:1:1986:NOVA_VULGATA Non quia dominamur fidei vestrae, sed adiutores sumus gaudii vestri, nam fide stetistis.
8:2:1:2CORINTHIENS:1:1986:NOVA_VULGATA Statui autem hoc ipse apud me, ne iterum in tristitia venirem ad vos;
8:2:2:2CORINTHIENS:1:1986:NOVA_VULGATA si enim ego contristo vos, et quis est qui me laetificet, nisi qui contristatur ex me?
8:2:3:2CORINTHIENS:1:1986:NOVA_VULGATA Et hoc ipsum scripsi, ut non, cum venero, tristitiam habeam de quibus oportebat me gaudere, confidens in omnibus vobis, quia meum gaudium omnium vestrum est.
8:2:4:2CORINTHIENS:1:1986:NOVA_VULGATA Nam ex multa tribulatione et angustia cordis scripsi vobis per multas lacrimas, non ut contristemini, sed ut sciatis quam carita tem habeo abundantius in vos.
8:2:5:2CORINTHIENS:1:1986:NOVA_VULGATA Si quis autem contristavit, non me contristavit, sed ex parte, ut non onerem, omnes vos.
8:2:6:2CORINTHIENS:1:1986:NOVA_VULGATA Sufficit illi, qui eiusmodi est, obiurgatio haec, quae fit a pluribus,
8:2:7:2CORINTHIENS:1:1986:NOVA_VULGATA ita ut e contra magis donetis et consolemini, ne forte abundantiore tristitia absorbeatur, qui eiusmodi est.
8:2:8:2CORINTHIENS:1:1986:NOVA_VULGATA Propter quod obsecro vos, ut confirmetis in illum caritatem;
8:2:9:2CORINTHIENS:1:1986:NOVA_VULGATA ideo enim et scripsi, ut cognoscam probationem vestram, an in omnibus oboedientes sitis.
8:2:10:2CORINTHIENS:1:1986:NOVA_VULGATA Cui autem aliquid donatis, et ego; nam et ego, quod donavi, si quid donavi, propter vos in persona Christi,
8:2:11:2CORINTHIENS:1:1986:NOVA_VULGATA ut non circumveniamur a Satana; non enim ignoramus cogitationes eius.
8:2:12:2CORINTHIENS:1:1986:NOVA_VULGATA Cum venissem autem Troadem ob evangelium Christi, et ostium mihi apertum esset in Domino,
8:2:13:2CORINTHIENS:1:1986:NOVA_VULGATA non habui requiem spiritui meo, eo quod non invenerim Titum fratrem meum, sed valefaciens eis profectus sum in Macedoniam.
8:2:14:2CORINTHIENS:1:1986:NOVA_VULGATA Deo autem gratias, qui semper triumphat nos in Christo et odorem notitiae suae manifestat per nos in omni loco.
8:2:15:2CORINTHIENS:1:1986:NOVA_VULGATA Quia Christi bonus odor sumus Deo in his, qui salvi fiunt, et in his, qui pereunt:
8:2:16:2CORINTHIENS:1:1986:NOVA_VULGATA aliis quidem odor ex morte in mortem, aliis autem odor ex vita in vitam. Et ad haec quis idoneus?
8:2:17:2CORINTHIENS:1:1986:NOVA_VULGATA Non enim sumus sicut plurimi adulterantes verbum Dei, sed sicut ex sinceritate, sed sicut ex Deo coram Deo in Christo loquimur.
8:3:1:2CORINTHIENS:1:1986:NOVA_VULGATA Incipimus iterum nosmetipsos commendare? Aut numquid egemus, sicut quidam, commendaticiis epistulis ad vos aut ex vobis?
8:3:2:2CORINTHIENS:1:1986:NOVA_VULGATA Epistula nostra vos estis, scripta in cordibus nostris, quae scitur et legitur ab omnibus hominibus;
8:3:3:2CORINTHIENS:1:1986:NOVA_VULGATA manifestati quoniam epistula estis Christi ministrata a nobis, scripta non atramento sed Spiritu Dei vivi, non in tabulis lapideis sed in tabulis cordis carnalibus.
8:3:4:2CORINTHIENS:1:1986:NOVA_VULGATA Fiduciam autem talem habemus per Christum ad Deum.
8:3:5:2CORINTHIENS:1:1986:NOVA_VULGATA Non quod sufficientes simus cogitare aliquid a nobis quasi ex nobis, sed sufficientia nostra ex Deo est,
8:3:6:2CORINTHIENS:1:1986:NOVA_VULGATA qui et idoneos nos fecit ministros Novi Testamenti, non litterae sed Spiritus: littera enim occidit, Spiritus autem vivificat.
8:3:7:2CORINTHIENS:1:1986:NOVA_VULGATA Quod si ministratio mortis, litteris deformata in lapidibus, fuit in gloria, ita ut non possent intendere filii Israel in faciem Moysis propter gloriam vultus eius, quae evacuatur,
8:3:8:2CORINTHIENS:1:1986:NOVA_VULGATA quomodo non magis ministratio Spiritus erit in gloria?
8:3:9:2CORINTHIENS:1:1986:NOVA_VULGATA Nam si ministerium damnationis gloria est, multo magis abundat ministerium iustitiae in gloria.
8:3:10:2CORINTHIENS:1:1986:NOVA_VULGATA Nam nec glorificatum est, quod claruit in hac parte, propter excellentem gloriam;
8:3:11:2CORINTHIENS:1:1986:NOVA_VULGATA si enim, quod evacuatur, per gloriam est, multo magis, quod manet, in gloria est.
8:3:12:2CORINTHIENS:1:1986:NOVA_VULGATA Habentes igitur talem spem multa fiducia utimur,
8:3:13:2CORINTHIENS:1:1986:NOVA_VULGATA et non sicut Moyses: ponebat velamen super faciem suam, ut non intenderent filii Israel in finem illius quod evacuatur.
8:3:14:2CORINTHIENS:1:1986:NOVA_VULGATA Sed obtusi sunt sensus eorum. Usque in hodiernum enim diem idipsum velamen in lectione Veteris Testamenti manet non revelatum, quoniam in Christo evacuatur;
8:3:15:2CORINTHIENS:1:1986:NOVA_VULGATA sed usque in hodiernum diem, cum legitur Moyses, velamen est positum super cor eorum.
8:3:16:2CORINTHIENS:1:1986:NOVA_VULGATA Quando autem conversus fuerit ad Dominum, aufertur velamen.
8:3:17:2CORINTHIENS:1:1986:NOVA_VULGATA Dominus autem Spiritus est; ubi autem Spiritus Domini, ibi libertas.
8:3:18:2CORINTHIENS:1:1986:NOVA_VULGATA Nos vero omnes revelata facie gloriam Domini speculantes, in eandem imaginem transformamur a claritate in clarita tem tamquam a Domini Spiritu.
8:4:1:2CORINTHIENS:1:1986:NOVA_VULGATA Ideo habentes hanc ministra tionem, iuxta quod misericor diam consecuti sumus, non deficimus,
8:4:2:2CORINTHIENS:1:1986:NOVA_VULGATA sed abdicavimus occulta dedecoris non ambulantes in astutia neque adulterantes verbum Dei, sed in manifestatione veritatis commendantes nosmetipsos ad omnem conscientiam hominum coram Deo.
8:4:3:2CORINTHIENS:1:1986:NOVA_VULGATA Quod si etiam velatum est evangelium nostrum, in his, qui pereunt, est velatum;
8:4:4:2CORINTHIENS:1:1986:NOVA_VULGATA in quibus deus huius saeculi excaecavit mentes infidelium, ut non fulgeat illuminatio evangelii gloriae Christi, qui est imago Dei.
8:4:5:2CORINTHIENS:1:1986:NOVA_VULGATA Non enim nosmetipsos praedicamus sed Iesum Christum Dominum; nos autem servos vestros per Iesum.
8:4:6:2CORINTHIENS:1:1986:NOVA_VULGATA Quoniam Deus, qui dixit: “ De tenebris lux splendescat ”, ipse illuxit in cordibus nostris ad illuminationem scientiae claritatis Dei in facie Iesu Christi.
8:4:7:2CORINTHIENS:1:1986:NOVA_VULGATA Habemus autem thesaurum istum in vasis fictilibus, ut sublimitas sit virtutis Dei et non ex nobis.
8:4:8:2CORINTHIENS:1:1986:NOVA_VULGATA In omnibus tribulationem patimur, sed non angustiamur; aporiamur, sed non destituimur;
8:4:9:2CORINTHIENS:1:1986:NOVA_VULGATA persecutionem patimur, sed non derelinquimur; deicimur, sed non perimus;
8:4:10:2CORINTHIENS:1:1986:NOVA_VULGATA semper mortificationem Iesu in corpore circumferentes, ut et vita Iesu in corpore nostro manifestetur.
8:4:11:2CORINTHIENS:1:1986:NOVA_VULGATA Semper enim nos, qui vivimus, in mortem tradimur propter Iesum, ut et vita Iesu manifestetur in carne nostra mortali.
8:4:12:2CORINTHIENS:1:1986:NOVA_VULGATA Ergo mors in nobis operatur, vita autem in vobis.
8:4:13:2CORINTHIENS:1:1986:NOVA_VULGATA Habentes autem eundem spiritum fidei, sicut scriptum est: “ Credidi, propter quod locutus sum ”, et nos credimus, propter quod et loquimur,
8:4:14:2CORINTHIENS:1:1986:NOVA_VULGATA scientes quoniam, qui suscitavit Dominum Iesum, et nos cum Iesu suscitabit et constituet vobiscum.
8:4:15:2CORINTHIENS:1:1986:NOVA_VULGATA Omnia enim propter vos, ut gratia abundans per multos gratiarum actionem abundare faciat in gloriam Dei.
8:4:16:2CORINTHIENS:1:1986:NOVA_VULGATA Propter quod non deficimus, sed licet is, qui foris est, noster homo corrumpitur, tamen is, qui intus est, noster renovatur de die in diem.
8:4:17:2CORINTHIENS:1:1986:NOVA_VULGATA Id enim, quod in praesenti est, leve tribulationis nostrae supra modum in sublimitatem aeternum gloriae pondus operatur nobis,
8:4:18:2CORINTHIENS:1:1986:NOVA_VULGATA non contemplantibus nobis, quae videntur, sed quae non videntur; quae enim videntur, temporalia sunt, quae autem non videntur, aeterna sunt.
8:5:1:2CORINTHIENS:1:1986:NOVA_VULGATA Scimus enim quoniam, si terre stris domus nostra huius taber naculi dissolvatur, aedificationem ex Deo habemus domum non manufactam, aeternam in caelis.
8:5:2:2CORINTHIENS:1:1986:NOVA_VULGATA Nam et in hoc ingemiscimus, habitationem nostram, quae de caelo est, superindui cupientes,
8:5:3:2CORINTHIENS:1:1986:NOVA_VULGATA si tamen et exspoliati, non nudi inveniamur.
8:5:4:2CORINTHIENS:1:1986:NOVA_VULGATA Nam et, qui sumus in tabernaculo, ingemiscimus gravati, eo quod nolumus exspoliari, sed supervestiri, ut absorbeatur, quod mortale est, a vita.
8:5:5:2CORINTHIENS:1:1986:NOVA_VULGATA Qui autem effecit nos in hoc ipsum, Deus, qui dedit nobis arrabonem Spiritus.
8:5:6:2CORINTHIENS:1:1986:NOVA_VULGATA Audentes igitur semper et scientes quoniam, dum praesentes sumus in corpore, peregrinamur a Domino;
8:5:7:2CORINTHIENS:1:1986:NOVA_VULGATA per fidem enim ambulamus et non per speciem.
8:5:8:2CORINTHIENS:1:1986:NOVA_VULGATA Audemus autem et bonam voluntatem habemus magis peregrinari a corpore et praesentes esse ad Dominum.
8:5:9:2CORINTHIENS:1:1986:NOVA_VULGATA Et ideo contendimus sive praesentes sive absentes placere illi.
8:5:10:2CORINTHIENS:1:1986:NOVA_VULGATA Omnes enim nos manifestari oportet ante tribunal Christi, ut referat unusquisque pro eis, quae per corpus gessit, sive bonum sive malum.
8:5:11:2CORINTHIENS:1:1986:NOVA_VULGATA Scientes ergo timorem Domini hominibus suademus, Deo autem manifesti sumus; spero autem et in conscientiis vestris manifestos nos esse.
8:5:12:2CORINTHIENS:1:1986:NOVA_VULGATA Non iterum nos commendamus vobis, sed occasionem damus vobis gloriandi pro nobis, ut habeatis ad eos, qui in facie gloriantur et non in corde.
8:5:13:2CORINTHIENS:1:1986:NOVA_VULGATA Sive enim mente excedimus, Deo; sive sobrii sumus, vobis.
8:5:14:2CORINTHIENS:1:1986:NOVA_VULGATA Caritas enim Christi urget nos, aestimantes, hoc, quoniam, si unus pro omnibus mortuus est, ergo omnes mortui sunt;
8:5:15:2CORINTHIENS:1:1986:NOVA_VULGATA et pro omnibus mortuus est, ut et, qui vivunt, iam non sibi vivant, sed ei, qui pro ipsis mortuus est et resurrexit.
8:5:16:2CORINTHIENS:1:1986:NOVA_VULGATA Itaque nos ex hoc neminem novimus secundum carnem; et si cognovimus secundum carnem Christum, sed nunc iam non novimus.
8:5:17:2CORINTHIENS:1:1986:NOVA_VULGATA Si quis ergo in Christo, nova creatura; vetera transierunt, ecce, facta sunt nova.
8:5:18:2CORINTHIENS:1:1986:NOVA_VULGATA Omnia autem ex Deo, qui reconciliavit nos sibi per Christum et dedit nobis ministerium reconciliationis,
8:5:19:2CORINTHIENS:1:1986:NOVA_VULGATA quoniam quidem Deus erat in Christo mundum reconcilians sibi, non reputans illis delicta ipsorum; et posuit in nobis verbum reconciliationis.
8:5:20:2CORINTHIENS:1:1986:NOVA_VULGATA Pro Christo ergo legatione fungimur, tamquam Deo exhortante per nos. Obsecramus pro Christo, reconciliamini Deo.
8:5:21:2CORINTHIENS:1:1986:NOVA_VULGATA Eum, qui non noverat peccatum, pro nobis peccatum fecit, ut nos efficeremur iustitia Dei in ipso.
8:6:1:2CORINTHIENS:1:1986:NOVA_VULGATA Adiuvantes autem et exhor tamur, ne in vacuum gratiam Dei recipiatis
8:6:2:2CORINTHIENS:1:1986:NOVA_VULGATA — ait enim: “ Tempore accepto exaudivi te et in die salutis adiuvi te ”; ecce nunc tempus acceptabile, ecce nunc dies salutis —
8:6:3:2CORINTHIENS:1:1986:NOVA_VULGATA nemini dantes ullam offensionem, ut non vituperetur ministerium,
8:6:4:2CORINTHIENS:1:1986:NOVA_VULGATA sed in omnibus exhibentes nosmetipsos sicut Dei ministros in multa patientia, in tribulationibus, in necessitatibus, in angustiis,
8:6:5:2CORINTHIENS:1:1986:NOVA_VULGATA in plagis, in carceribus, in seditionibus, in laboribus, in vigiliis, in ieiuniis,
8:6:6:2CORINTHIENS:1:1986:NOVA_VULGATA in castitate, in scientia, in longanimitate, in suavitate, in Spiritu Sancto, in caritate non ficta,
8:6:7:2CORINTHIENS:1:1986:NOVA_VULGATA in verbo veritatis, in virtute Dei; per arma iustitiae a dextris et sinistris,
8:6:8:2CORINTHIENS:1:1986:NOVA_VULGATA per gloriam et ignobilitatem, per infamiam et bonam famam; ut seductores, et veraces;
8:6:9:2CORINTHIENS:1:1986:NOVA_VULGATA sicut qui ignoti, et cogniti; quasi morientes, et ecce vivimus; ut castigati, et non mortificati;
8:6:10:2CORINTHIENS:1:1986:NOVA_VULGATA quasi tristes, semper autem gaudentes; sicut egentes, multos autem locupletantes; tamquam nihil habentes, et omnia possidentes.
8:6:11:2CORINTHIENS:1:1986:NOVA_VULGATA Os nostrum patet ad vos, o Corinthii, cor nostrum dilatatum est.
8:6:12:2CORINTHIENS:1:1986:NOVA_VULGATA Non angustiamini in nobis, sed angustiamini in visceribus vestris;
8:6:13:2CORINTHIENS:1:1986:NOVA_VULGATA eandem autem habentes remunerationem, tamquam filiis dico, dilatamini et vos.
8:6:14:2CORINTHIENS:1:1986:NOVA_VULGATA Nolite iugum ducere cum infidelibus! Quae enim participatio iustitiae cum iniquitate? Aut quae societas luci ad tenebras?
8:6:15:2CORINTHIENS:1:1986:NOVA_VULGATA Quae autem conventio Christi cum Beliar, aut quae pars fideli cum infideli?
8:6:16:2CORINTHIENS:1:1986:NOVA_VULGATA Qui autem consensus templo Dei cum idolis? Vos enim estis templum Dei vivi; sicut dicit Deus: “ Inhabitabo in illis et inambulabo et ero illorum Deus, et ipsi erunt mihi populus.
8:6:17:2CORINTHIENS:1:1986:NOVA_VULGATA Propter quod exite de medio eorum et separamini, dicit Dominus, et immundum ne tetigeritis; et ego recipiam vos
8:6:18:2CORINTHIENS:1:1986:NOVA_VULGATA et ero vobis in Patrem, et vos eritis mihi in filios et filias, dicit Dominus omnipotens ”.
8:7:1:2CORINTHIENS:1:1986:NOVA_VULGATA Has igitur habentes promissio nes, carissimi, mundemus nos ab omni inquinamento carnis et spiritus, perficientes sanctificationem in timore Dei.
8:7:2:2CORINTHIENS:1:1986:NOVA_VULGATA Capite nos! Neminem laesimus, neminem corrupimus, neminem circumvenimus.
8:7:3:2CORINTHIENS:1:1986:NOVA_VULGATA Non ad condemnationem dico; praedixi enim quod in cordibus nostris estis ad commoriendum et ad convivendum.
8:7:4:2CORINTHIENS:1:1986:NOVA_VULGATA Multa mihi fiducia est apud vos, multa mihi gloriatio pro vobis; repletus sum consolatione, superabundo gaudio in omni tribulatione nostra.
8:7:5:2CORINTHIENS:1:1986:NOVA_VULGATA Nam et cum venissemus Macedoniam, nullam requiem habuit caro nostra, sed omnem tribulationem passi: foris pugnae, intus timores.
8:7:6:2CORINTHIENS:1:1986:NOVA_VULGATA Sed qui consolatur humiles, consolatus est nos Deus in adventu Titi;
8:7:7:2CORINTHIENS:1:1986:NOVA_VULGATA non solum autem in adventu eius sed etiam in solacio, quo consolatus est in vobis, referens nobis vestrum desiderium, vestrum fletum, vestram aemulationem pro me, ita ut magis gauderem.
8:7:8:2CORINTHIENS:1:1986:NOVA_VULGATA Quoniam etsi contristavi vos in epistula, non me paenitet; etsi paeniteret — video quod epistula illa, etsi ad horam, vos contristavit —
8:7:9:2CORINTHIENS:1:1986:NOVA_VULGATA nunc gaudeo, non quia contristati estis, sed quia contristati estis ad paenitentiam; contristati enim estis secundum Deum, ut in nullo detrimentum patiamini ex nobis.
8:7:10:2CORINTHIENS:1:1986:NOVA_VULGATA Quae enim secundum Deum tristitia, paenitentiam in salutem stabilem operatur; saeculi autem tristitia mortem operatur.
8:7:11:2CORINTHIENS:1:1986:NOVA_VULGATA Ecce enim hoc ipsum secundum Deum contristari: quantam in vobis operatum est sollicitudinem, sed defensionem, sed indignationem, sed timorem, sed desiderium, sed aemulationem, sed vindictam! In omnibus exhibuistis vos incontaminatos esse negotio.
8:7:12:2CORINTHIENS:1:1986:NOVA_VULGATA Igitur etsi scripsi vobis, non propter eum, qui fecit iniuriam, nec propter eum, qui passus est, sed ad manifestandam sollicitudinem vestram, quam pro nobis habetis, ad vos coram Deo.
8:7:13:2CORINTHIENS:1:1986:NOVA_VULGATA Ideo consolati sumus. In consolatione autem nostra abundantius magis gavisi sumus super gaudium Titi, quia refectus est spiritus eius ab omnibus vobis;
8:7:14:2CORINTHIENS:1:1986:NOVA_VULGATA et si quid apud illum de vobis gloriatus sum, non sum confusus, sed sicut omnia vobis in veritate locuti sumus, ita et gloriatio nostra, quae fuit ad Titum, veritas facta est.
8:7:15:2CORINTHIENS:1:1986:NOVA_VULGATA Et viscera eius abundantius in vos sunt, reminiscentis omnium vestrum oboedientiam, quomodo cum timore et tremore excepistis eum.
8:7:16:2CORINTHIENS:1:1986:NOVA_VULGATA Gaudeo quod in omnibus confido in vobis.
8:8:1:2CORINTHIENS:1:1986:NOVA_VULGATA Notam autem facimus vobis, fratres, gratiam Dei, quae data est in ecclesiis Macedoniae,
8:8:2:2CORINTHIENS:1:1986:NOVA_VULGATA quod in multo experimento tribulationis abundantia gaudii ipsorum et altissima paupertas eorum abundavit in divitias simplicitatis eorum;
8:8:3:2CORINTHIENS:1:1986:NOVA_VULGATA quia secundum virtutem, testimonium reddo, et supra virtutem voluntarii fuerunt
8:8:4:2CORINTHIENS:1:1986:NOVA_VULGATA cum multa exhortatione obsecrantes nos gratiam et communicationem ministerii, quod fit in sanctos.
8:8:5:2CORINTHIENS:1:1986:NOVA_VULGATA Et non sicut speravimus, sed semetipsos dederunt primum Domino, deinde nobis per voluntatem Dei,
8:8:6:2CORINTHIENS:1:1986:NOVA_VULGATA ita ut rogaremus Titum, ut, quemadmodum coepit, ita et perficiat in vos etiam gratiam istam.
8:8:7:2CORINTHIENS:1:1986:NOVA_VULGATA Sed sicut in omnibus abundatis, fide et sermone et scientia et omni sollicitudine et caritate ex nobis in vobis, ut et in hac gratia abundetis.
8:8:8:2CORINTHIENS:1:1986:NOVA_VULGATA Non quasi imperans dico, sed per aliorum sollicitudinem etiam vestrae caritatis ingenitum bonum comprobans;
8:8:9:2CORINTHIENS:1:1986:NOVA_VULGATA scitis enim gratiam Domini nostri Iesu Christi, quoniam propter vos egenus factus est, cum esset dives, ut illius inopia vos divites essetis.
8:8:10:2CORINTHIENS:1:1986:NOVA_VULGATA Et consilium in hoc do. Hoc enim vobis utile est, qui non solum facere, sed et velle coepistis ab anno priore;
8:8:11:2CORINTHIENS:1:1986:NOVA_VULGATA nunc vero et facto perficite, ut, quemadmodum promptus est animus velle, ita sit et perficere ex eo, quod habetis.
8:8:12:2CORINTHIENS:1:1986:NOVA_VULGATA Si enim voluntas prompta est, secundum id quod habet, accepta est, non secundum quod non habet.
8:8:13:2CORINTHIENS:1:1986:NOVA_VULGATA Non enim, ut aliis sit remissio, vobis autem tribulatio; sed ex aequalitate
8:8:14:2CORINTHIENS:1:1986:NOVA_VULGATA in praesenti tempore vestra abundantia illorum inopiam suppleat, ut et illorum abundantia vestram inopiam suppleat, ut fiat aequalitas, sicut scriptum est:
8:8:15:2CORINTHIENS:1:1986:NOVA_VULGATA “ Qui multum, non abundavit; et, qui modicum, non minoravit ”.
8:8:16:2CORINTHIENS:1:1986:NOVA_VULGATA Gratias autem Deo, qui dedit eandem sollicitudinem pro vobis in corde Titi,
8:8:17:2CORINTHIENS:1:1986:NOVA_VULGATA quoniam exhortationem quidem suscepit, sed, cum sollicitior esset, sua voluntate profectus est ad vos.
8:8:18:2CORINTHIENS:1:1986:NOVA_VULGATA Misimus etiam cum illo fratrem, cuius laus est in evangelio per omnes ecclesias
8:8:19:2CORINTHIENS:1:1986:NOVA_VULGATA — non solum autem, sed et ordinatus ab ecclesiis comes noster cum hac gratia, quae ministratur a nobis ad Domini gloriam et destinatam voluntatem nostram —
8:8:20:2CORINTHIENS:1:1986:NOVA_VULGATA devitantes hoc, ne quis nos vituperet in hac plenitudine, quae ministratur a nobis;
8:8:21:2CORINTHIENS:1:1986:NOVA_VULGATA providemus enim bona non solum coram Domino sed etiam coram hominibus.
8:8:22:2CORINTHIENS:1:1986:NOVA_VULGATA Misimus autem cum illis et fratrem nostrum, quem probavimus in multis saepe sollicitum esse, nunc autem multo sollicitiorem, confidentia multa in vos.
8:8:23:2CORINTHIENS:1:1986:NOVA_VULGATA Sive pro Tito, est socius meus et in vos adiutor; sive fratres nostri, apostoli ecclesiarum, gloria Christi.
8:8:24:2CORINTHIENS:1:1986:NOVA_VULGATA Ostensionem ergo, quae est caritatis vestrae et nostrae gloriationis pro vobis, in illos ostendite in faciem ecclesiarum.
8:9:1:2CORINTHIENS:1:1986:NOVA_VULGATA Nam de ministerio, quod fit in sanctos, superfluum est mihi scribere vobis;
8:9:2:2CORINTHIENS:1:1986:NOVA_VULGATA scio enim promptum animum vestrum, pro quo de vobis glorior apud Macedonas, quoniam Achaia parata est ab anno praeterito, et vestra aemulatio provocavit plurimos.
8:9:3:2CORINTHIENS:1:1986:NOVA_VULGATA Misi autem fratres, ut ne, quod gloriamur de vobis, evacuetur in hac parte, ut, quemadmodum dixi, parati sitis,
8:9:4:2CORINTHIENS:1:1986:NOVA_VULGATA ne, cum venerint mecum Macedones et invenerint vos imparatos, erubescamus nos, ut non dicam vos, in hac substantia.
8:9:5:2CORINTHIENS:1:1986:NOVA_VULGATA Necessarium ergo existimavi rogare fratres, ut praeveniant ad vos et praeparent repromissam benedictionem vestram, ut haec sit parata sic quasi benedictio, non quasi avaritia.
8:9:6:2CORINTHIENS:1:1986:NOVA_VULGATA Hoc autem: qui parce seminat, parce et metet; et, qui seminat in benedictionibus, in benedictionibus et metet.
8:9:7:2CORINTHIENS:1:1986:NOVA_VULGATA Unusquisque prout destinavit corde suo, non ex tristitia aut ex necessitate; hilarem enim datorem diligit Deus.
8:9:8:2CORINTHIENS:1:1986:NOVA_VULGATA Potens est autem Deus omnem gratiam abundare facere in vobis, ut, in omnibus semper omnem sufficientiam habentes, abundetis in omne opus bonum,
8:9:9:2CORINTHIENS:1:1986:NOVA_VULGATA sicut scriptum est: “ Dispersit, dedit pauperibus; iustitia eius manet in aeternum ”.
8:9:10:2CORINTHIENS:1:1986:NOVA_VULGATA Qui autem administrat semen seminanti, et panem ad manducandum praestabit et multiplicabit semen vestrum et augebit incrementa frugum iustitiae vestrae.
8:9:11:2CORINTHIENS:1:1986:NOVA_VULGATA In omnibus locupletati in omnem simplicitatem, quae operatur per nos gratiarum actionem Deo
8:9:12:2CORINTHIENS:1:1986:NOVA_VULGATA — quoniam ministerium huius officii non solum supplet ea, quae desunt sanctis, sed etiam abundat per multas gratiarum actiones Deo —
8:9:13:2CORINTHIENS:1:1986:NOVA_VULGATA per probationem ministerii huius glorificantes Deum in oboedientia confessionis vestrae in evangelium Christi et simplicitate communionis in illos et in omnes,
8:9:14:2CORINTHIENS:1:1986:NOVA_VULGATA et ipsorum obsecratione pro vobis, desiderantium vos propter eminentem gratiam Dei in vobis.
8:9:15:2CORINTHIENS:1:1986:NOVA_VULGATA Gratias Deo super inenarrabili dono eius.
8:10:1:2CORINTHIENS:1:1986:NOVA_VULGATA Ipse autem ego Paulus obse cro vos per mansuetudinem et modestiam Christi, qui in facie quidem humilis inter vos, absens autem confido in vobis;
8:10:2:2CORINTHIENS:1:1986:NOVA_VULGATA rogo autem, ne praesens audeam per eam confidentiam, quae existimo audere in quosdam, qui arbitrantur nos tamquam secundum carnem ambulemus.
8:10:3:2CORINTHIENS:1:1986:NOVA_VULGATA In carne enim ambulantes, non secundum carnem militamus
8:10:4:2CORINTHIENS:1:1986:NOVA_VULGATA — nam arma militiae nostrae non carnalia sed potentia Deo ad destructionem munitionum — consilia destruentes
8:10:5:2CORINTHIENS:1:1986:NOVA_VULGATA et omnem altitudinem extollentem se adversus scientiam Dei, et in captivitatem redigentes omnem intellectum in obsequium Christi,
8:10:6:2CORINTHIENS:1:1986:NOVA_VULGATA et in promptu habentes ulcisci omnem inoboedientiam, cum impleta fuerit vestra oboedientia.
8:10:7:2CORINTHIENS:1:1986:NOVA_VULGATA Quae secundum faciem sunt, videte. Si quis confidit sibi Christi se esse, hoc cogitet iterum apud se, quia sicut ipse Christi est, ita et nos.
8:10:8:2CORINTHIENS:1:1986:NOVA_VULGATA Nam et si amplius aliquid gloriatus fuero de potestate nostra, quam dedit Dominus in aedificationem et non in destructionem vestram, non erubescam,
8:10:9:2CORINTHIENS:1:1986:NOVA_VULGATA ut non existimer tamquam terrere vos per epistulas;
8:10:10:2CORINTHIENS:1:1986:NOVA_VULGATA quoniam quidem “ Epistulae — inquiunt — graves sunt et fortes, praesentia autem corporis infirma, et sermo contemptibilis ”.
8:10:11:2CORINTHIENS:1:1986:NOVA_VULGATA Hoc cogitet, qui eiusmodi est, quia quales sumus verbo per epistulas absentes, tales et praesentes in facto.
8:10:12:2CORINTHIENS:1:1986:NOVA_VULGATA Non enim audemus inserere aut comparare nos quibusdam, qui seipsos commendant; sed ipsi se in semetipsis metientes et comparantes semetipsos sibi, non intellegunt.
8:10:13:2CORINTHIENS:1:1986:NOVA_VULGATA Nos autem non ultra mensuram gloriabimur sed secundum mensuram regulae, quam impertitus est nobis Deus, mensuram pertingendi usque ad vos.
8:10:14:2CORINTHIENS:1:1986:NOVA_VULGATA Non enim quasi non pertingentes ad vos superextendimus nosmetipsos, usque ad vos enim pervenimus in evangelio Christi;
8:10:15:2CORINTHIENS:1:1986:NOVA_VULGATA non ultra mensuram gloriantes in alienis laboribus, spem autem habentes, crescente fide vestra, in vobis magnificari secundum regulam nostram in abundantiam,
8:10:16:2CORINTHIENS:1:1986:NOVA_VULGATA ad evangelizandum in iis, quae ultra vos sunt, et non in aliena regula gloriari in his, quae praeparata sunt.
8:10:17:2CORINTHIENS:1:1986:NOVA_VULGATA Qui autem gloriatur, in Domino glorietur;
8:10:18:2CORINTHIENS:1:1986:NOVA_VULGATA non enim qui seipsum commendat, ille probatus est, sed quem Dominus commendat.
8:11:1:2CORINTHIENS:1:1986:NOVA_VULGATA Utinam sustineretis modi cum quid insipientiae meae; sed et supportate me!
8:11:2:2CORINTHIENS:1:1986:NOVA_VULGATA Aemulor enim vos Dei aemulatione; despondi enim vos uni viro virginem castam exhibere Christo.
8:11:3:2CORINTHIENS:1:1986:NOVA_VULGATA Timeo autem, ne, sicut serpens Evam seduxit astutia sua, ita corrumpantur sensus vestri a simplicitate et castitate, quae est in Christum.
8:11:4:2CORINTHIENS:1:1986:NOVA_VULGATA Nam si is qui venit, alium Christum praedicat, quem non praedicavimus, aut alium Spiritum accipitis, quem non accepistis, aut aliud evangelium, quod non recepistis, recte pateremini.
8:11:5:2CORINTHIENS:1:1986:NOVA_VULGATA Existimo enim nihil me minus fecisse magnis apostolis;
8:11:6:2CORINTHIENS:1:1986:NOVA_VULGATA nam etsi imperitus sermone, sed non scientia, in omni autem manifestantes in omnibus ad vos.
8:11:7:2CORINTHIENS:1:1986:NOVA_VULGATA Aut numquid peccatum feci meipsum humilians, ut vos exaltemini, quoniam gratis evangelium Dei evangelizavi vobis?
8:11:8:2CORINTHIENS:1:1986:NOVA_VULGATA Alias ecclesias exspoliavi accipiens stipendium ad ministerium vestrum
8:11:9:2CORINTHIENS:1:1986:NOVA_VULGATA et, cum essem apud vos et egerem, nulli onerosus fui; nam, quod mihi deerat, suppleverunt fratres, qui venerunt a Macedonia; et in omnibus sine onere me vobis servavi et servabo.
8:11:10:2CORINTHIENS:1:1986:NOVA_VULGATA Est veritas Christi in me, quoniam haec gloria non infringetur in me in regionibus Achaiae.
8:11:11:2CORINTHIENS:1:1986:NOVA_VULGATA Quare? Quia non diligo vos? Deus scit!
8:11:12:2CORINTHIENS:1:1986:NOVA_VULGATA Quod autem facio et faciam, ut amputem occasionem eorum, qui volunt occasionem, ut in quo gloriantur, inveniantur sicut et nos.
8:11:13:2CORINTHIENS:1:1986:NOVA_VULGATA Nam eiusmodi pseudoapostoli, operarii subdoli, transfigurantes se in apostolos Christi.
8:11:14:2CORINTHIENS:1:1986:NOVA_VULGATA Et non mirum, ipse enim Satanas transfigurat se in angelum lucis;
8:11:15:2CORINTHIENS:1:1986:NOVA_VULGATA non est ergo magnum, si et ministri eius transfigurentur velut ministri iustitiae, quorum finis erit secundum opera ipsorum.
8:11:16:2CORINTHIENS:1:1986:NOVA_VULGATA Iterum dico, ne quis me putet insipientem esse; alioquin velut insipientem accipite me, ut et ego modicum quid glorier.
8:11:17:2CORINTHIENS:1:1986:NOVA_VULGATA Quod loquor, non loquor secundum Dominum, sed quasi in insipientia, in hac substantia gloriationis.
8:11:18:2CORINTHIENS:1:1986:NOVA_VULGATA Quoniam multi gloriantur secundum carnem, et ego gloriabor.
8:11:19:2CORINTHIENS:1:1986:NOVA_VULGATA Libenter enim suffertis insipientes, cum sitis ipsi sapientes;
8:11:20:2CORINTHIENS:1:1986:NOVA_VULGATA sustinetis enim, si quis vos in servitutem redigit, si quis devorat, si quis accipit, si quis extollitur, si quis in faciem vos caedit.
8:11:21:2CORINTHIENS:1:1986:NOVA_VULGATA Secundum ignobilitatem dico, quasi nos infirmi fuerimus; in quo quis audet, in insipientia dico, audeo et ego.
8:11:22:2CORINTHIENS:1:1986:NOVA_VULGATA Hebraei sunt? Et ego. Israelitae sunt? Et ego. Semen Abrahae sunt? Et ego.
8:11:23:2CORINTHIENS:1:1986:NOVA_VULGATA Ministri Christi sunt? Minus sapiens dico, plus ego: in laboribus plurimis, in carceribus abundantius, in plagis supra modum, in mortibus frequenter;
8:11:24:2CORINTHIENS:1:1986:NOVA_VULGATA a Iudaeis quinquies quadragenas una minus accepi,
8:11:25:2CORINTHIENS:1:1986:NOVA_VULGATA ter virgis caesus sum, semel lapidatus sum, ter naufragium feci, nocte et die in profundo maris fui;
8:11:26:2CORINTHIENS:1:1986:NOVA_VULGATA in itineribus saepe, periculis fluminum, periculis latronum, periculis ex genere, periculis ex gentibus, periculis in civitate, periculis in solitudine, periculis in mari, periculis in falsis fratribus;
8:11:27:2CORINTHIENS:1:1986:NOVA_VULGATA in labore et aerumna, in vigiliis saepe, in fame et siti, in ieiuniis frequenter, in frigore et nuditate;
8:11:28:2CORINTHIENS:1:1986:NOVA_VULGATA praeter illa, quae extrinsecus sunt, instantia mea cotidiana, sollicitudo omnium ecclesiarum.
8:11:29:2CORINTHIENS:1:1986:NOVA_VULGATA Quis infirmatur, et non infirmor? Quis scandalizatur, et ego non uror?
8:11:30:2CORINTHIENS:1:1986:NOVA_VULGATA Si gloriari oportet, quae infirmitatis meae sunt, gloriabor.
8:11:31:2CORINTHIENS:1:1986:NOVA_VULGATA Deus et Pater Domini Iesu scit, qui est benedictus in saecula, quod non mentior.
8:11:32:2CORINTHIENS:1:1986:NOVA_VULGATA Damasci praepositus gentis Aretae regis custodiebat civitatem Damascenorum, ut me comprehenderet;
8:11:33:2CORINTHIENS:1:1986:NOVA_VULGATA et per fenestram in sporta dimissus sum per murum et effugi manus eius.
8:12:1:2CORINTHIENS:1:1986:NOVA_VULGATA Gloriari oportet; non expedit quidem, veniam autem ad visiones et revelationes Domini.
8:12:2:2CORINTHIENS:1:1986:NOVA_VULGATA Scio hominem in Christo ante annos quattuordecim — sive in corpore nescio, sive extra corpus nescio, Deus scit — raptum eiusmodi usque ad tertium caelum.
8:12:3:2CORINTHIENS:1:1986:NOVA_VULGATA Et scio huiusmodi hominem — sive in corpore sive extra corpus nescio, Deus scit —
8:12:4:2CORINTHIENS:1:1986:NOVA_VULGATA quoniam raptus est in paradisum et audivit arcana verba, quae non licet homini loqui.
8:12:5:2CORINTHIENS:1:1986:NOVA_VULGATA Pro eiusmodi gloriabor; pro me autem nihil gloriabor nisi in infirmitatibus meis.
8:12:6:2CORINTHIENS:1:1986:NOVA_VULGATA Nam, et si voluero gloriari, non ero insipiens, veritatem enim dicam; parco autem, ne quis in me existimet supra id, quod videt me aut audit ex me,
8:12:7:2CORINTHIENS:1:1986:NOVA_VULGATA et ex magnitudine revelationum. Propter quod, ne extollar, datus est mihi stimulus carni, angelus Satanae, ut me colaphizet, ne extollar.
8:12:8:2CORINTHIENS:1:1986:NOVA_VULGATA Propter quod ter Dominum rogavi, ut discederet a me;
8:12:9:2CORINTHIENS:1:1986:NOVA_VULGATA et dixit mihi: “ Sufficit tibi gratia mea, nam virtus in infirmitate perficitur ”. Libentissime igitur potius gloriabor in infirmitatibus meis, ut inhabitet in me virtus Christi.
8:12:10:2CORINTHIENS:1:1986:NOVA_VULGATA Propter quod placeo mihi in infirmitatibus, in contumeliis, in necessitatibus, in persecutionibus et in angustiis, pro Christo; cum enim infirmor, tunc potens sum.
8:12:11:2CORINTHIENS:1:1986:NOVA_VULGATA Factus sum insipiens. Vos me coegistis; ego enim debui a vobis commendari. Nihil enim minus fui ab his, qui sunt supra modum apostoli, tametsi nihil sum;
8:12:12:2CORINTHIENS:1:1986:NOVA_VULGATA signa tamen apostoli facta sunt super vos in omni patientia, signis quoque et prodigiis et virtutibus.
8:12:13:2CORINTHIENS:1:1986:NOVA_VULGATA Quid est enim quod minus habuistis prae ceteris ecclesiis, nisi quod ego ipse non gravavi vos? Donate mihi hanc iniuriam.
8:12:14:2CORINTHIENS:1:1986:NOVA_VULGATA Ecce tertio hoc paratus sum venire ad vos et non ero gravis vobis; non enim quaero, quae vestra sunt, sed vos; nec enim debent filii parentibus thesaurizare, sed parentes filiis.
8:12:15:2CORINTHIENS:1:1986:NOVA_VULGATA Ego autem libentissime impendam et superimpendar ipse pro animabus vestris. Si plus vos diligo, minus diligar?
8:12:16:2CORINTHIENS:1:1986:NOVA_VULGATA Esto quidem, ego vos non gravavi; sed cum essem astutus, dolo vos cepi.
8:12:17:2CORINTHIENS:1:1986:NOVA_VULGATA Numquid per aliquem eorum, quos misi ad vos, circumveni vos?
8:12:18:2CORINTHIENS:1:1986:NOVA_VULGATA Rogavi Titum et misi cum illo fratrem; numquid Titus vos circumvenit? Nonne eodem spiritu ambulavimus? Nonne iisdem vestigiis?
8:12:19:2CORINTHIENS:1:1986:NOVA_VULGATA Olim putatis quod excusemus nos apud vos? Coram Deo in Christo loquimur; omnia autem, carissimi, propter vestram aedificationem.
8:12:20:2CORINTHIENS:1:1986:NOVA_VULGATA Timeo enim, ne forte, cum venero, non quales volo, inveniam vos, et ego inveniar a vobis, qualem non vultis; ne forte contentiones, aemulationes, animositates, dissensiones, detractiones, susurrationes, inflationes, seditiones sint;
8:12:21:2CORINTHIENS:1:1986:NOVA_VULGATA ne iterum, cum venero, humiliet me Deus meus apud vos, et lugeam multos ex his, qui ante peccaverunt et non egerunt paenitentiam super immunditia et fornicatione et impudicitia, quam gesserunt.
8:13:1:2CORINTHIENS:1:1986:NOVA_VULGATA Ecce tertio hoc venio ad vos; in ore duorum vel trium testium stabit omne verbum.
8:13:2:2CORINTHIENS:1:1986:NOVA_VULGATA Praedixi et praedico, ut praesens bis et nunc absens his, qui ante peccaverunt, et ceteris omnibus, quoniam, si venero iterum, non parcam,
8:13:3:2CORINTHIENS:1:1986:NOVA_VULGATA quoniam experimentum quaeritis eius, qui in me loquitur, Christi, qui in vos non infirmatur, sed potens est in vobis.
8:13:4:2CORINTHIENS:1:1986:NOVA_VULGATA Nam etsi crucifixus est ex infirmitate, sed vivit ex virtute Dei. Nam et nos infirmi sumus in illo, sed vivemus cum eo ex virtute Dei in vos.
8:13:5:2CORINTHIENS:1:1986:NOVA_VULGATA Vosmetipsos tentate, si estis in fide; ipsi vos probate. An non cognoscitis vos ipsos, quia Iesus Christus in vobis est? Nisi forte reprobi estis.
8:13:6:2CORINTHIENS:1:1986:NOVA_VULGATA Spero autem quod cognoscetis quia nos non sumus reprobi.
8:13:7:2CORINTHIENS:1:1986:NOVA_VULGATA Oramus autem Deum, ut nihil mali faciatis, non ut nos probati pareamus, sed ut vos, quod bonum est, faciatis, nos autem ut reprobi simus.
8:13:8:2CORINTHIENS:1:1986:NOVA_VULGATA Non enim possumus aliquid adversus veritatem, sed pro veritate.
8:13:9:2CORINTHIENS:1:1986:NOVA_VULGATA Gaudemus enim, quando nos infirmi sumus, vos autem potentes estis; hoc et oramus, vestram consummationem.
8:13:10:2CORINTHIENS:1:1986:NOVA_VULGATA Ideo haec absens scribo, ut non praesens durius agam secundum potestatem, quam Dominus dedit mihi in aedificationem et non in destructionem.
8:13:11:2CORINTHIENS:1:1986:NOVA_VULGATA De cetero, fratres, gaudete, perfecti estote, exhortamini invicem, idem sapite, pacem habete, et Deus dilectionis et pacis erit vobiscum.
8:13:12:2CORINTHIENS:1:1986:NOVA_VULGATA Salutate invicem in osculo sancto. Salutant vos sancti omnes.
8:13:13:2CORINTHIENS:1:1986:NOVA_VULGATA Gratia Domini Iesu Christi et caritas Dei et communicatio Sancti Spiritus cum omnibus vobis.
9:1:1:GALATES:1:1986:NOVA_VULGATA Paulus apostolus, non ab hominibus neque per hominem, sed per Iesum Christum et Deum Patrem, qui suscitavit eum a mortuis,
9:1:2:GALATES:1:1986:NOVA_VULGATA et, qui mecum sunt, omnes fratres ecclesiis Galatiae:
9:1:3:GALATES:1:1986:NOVA_VULGATA gratia vobis et pax a Deo Patre nostro et Domino Iesu Christo,
9:1:4:GALATES:1:1986:NOVA_VULGATA qui dedit semetipsum pro peccatis nostris, ut eriperet nos de praesenti saeculo nequam secundum voluntatem Dei et Patris nostri,
9:1:5:GALATES:1:1986:NOVA_VULGATA cui gloria in saecula saeculorum. Amen.
9:1:6:GALATES:1:1986:NOVA_VULGATA Miror quod tam cito transferimini ab eo, qui vos vocavit in gratia Christi, in aliud evangelium;
9:1:7:GALATES:1:1986:NOVA_VULGATA quod non est aliud, nisi sunt aliqui, qui vos conturbant et volunt convertere evangelium Christi.
9:1:8:GALATES:1:1986:NOVA_VULGATA Sed licet nos aut angelus de caelo evangelizet vobis praeterquam quod evangelizavimus vobis, anathema sit!
9:1:9:GALATES:1:1986:NOVA_VULGATA Sicut praediximus, et nunc iterum dico: Si quis vobis evangelizaverit praeter id, quod accepistis, anathema sit!
9:1:10:GALATES:1:1986:NOVA_VULGATA Modo enim hominibus suadeo aut Deo? Aut quaero hominibus placere? Si adhuc hominibus placerem, Christi servus non essem!
9:1:11:GALATES:1:1986:NOVA_VULGATA Notum enim vobis facio, fratres, evangelium, quod evangelizatum est a me, quia non est secundum hominem;
9:1:12:GALATES:1:1986:NOVA_VULGATA neque enim ego ab homine accepi illud neque didici sed per revelationem Iesu Christi.
9:1:13:GALATES:1:1986:NOVA_VULGATA Audistis enim conversationem meam aliquando in Iudaismo, quoniam supra modum persequebar ecclesiam Dei et expugnabam illam;
9:1:14:GALATES:1:1986:NOVA_VULGATA et proficiebam in Iudaismo supra multos coaetaneos in genere meo, abundantius aemulator exsistens paternarum mearum traditionum.
9:1:15:GALATES:1:1986:NOVA_VULGATA Cum autem placuit Deo, qui me segregavit de utero matris meae et vocavit per gratiam suam,
9:1:16:GALATES:1:1986:NOVA_VULGATA ut revelaret Filium suum in me, ut evangelizarem illum in gentibus, continuo non contuli cum carne et sanguine
9:1:17:GALATES:1:1986:NOVA_VULGATA neque ascendi Hierosolymam ad antecessores meos apostolos; sed abii in Arabiam et iterum reversus sum Damascum.
9:1:18:GALATES:1:1986:NOVA_VULGATA Deinde post annos tres, ascendi Hierosolymam videre Cepham et mansi apud eum diebus quindecim;
9:1:19:GALATES:1:1986:NOVA_VULGATA alium autem apostolorum non vidi, nisi Iacobum fratrem Domini.
9:1:20:GALATES:1:1986:NOVA_VULGATA Quae autem scribo vobis, ecce coram Deo quia non mentior.
9:1:21:GALATES:1:1986:NOVA_VULGATA Deinde veni in partes Syriae et Ciliciae.
9:1:22:GALATES:1:1986:NOVA_VULGATA Eram autem ignotus facie ecclesiis Iudaeae, quae sunt in Christo;
9:1:23:GALATES:1:1986:NOVA_VULGATA tantum autem auditum habebant: “ Qui persequebatur nos aliquando, nunc evangelizat fidem, quam aliquando expugnabat ”,
9:1:24:GALATES:1:1986:NOVA_VULGATA et in me glorificabant Deum.
9:2:1:GALATES:1:1986:NOVA_VULGATA Deinde post annos quattuor decim, iterum ascendi Hieroso lymam cum Barnaba, assumpto et Tito;
9:2:2:GALATES:1:1986:NOVA_VULGATA ascendi autem secundum revelationem; et contuli cum illis evangelium, quod praedico in gentibus, seorsum autem his, qui observabantur, ne forte in vacuum currerem aut cucurrissem.
9:2:3:GALATES:1:1986:NOVA_VULGATA Sed neque Titus, qui mecum erat, cum esset Graecus, compulsus est circumcidi.
9:2:4:GALATES:1:1986:NOVA_VULGATA Sed propter subintroductos falsos fratres, qui subintroierunt explorare libertatem nostram, quam habemus in Christo Iesu, ut nos in servitutem redigerent;
9:2:5:GALATES:1:1986:NOVA_VULGATA quibus neque ad horam cessimus subicientes nos, ut veritas evangelii permaneat apud vos.
9:2:6:GALATES:1:1986:NOVA_VULGATA Ab his autem, qui videbantur esse aliquid — quales aliquando fuerint, nihil mea interest; Deus personam hominis non accipit — mihi enim, qui observabantur, nihil contulerunt,
9:2:7:GALATES:1:1986:NOVA_VULGATA sed e contra, cum vidissent quod creditum est mihi evangelium praeputii, sicut Petro circumcisionis
9:2:8:GALATES:1:1986:NOVA_VULGATA — qui enim operatus est Petro in apostolatum circumcisionis, operatus est et mihi inter gentes —
9:2:9:GALATES:1:1986:NOVA_VULGATA et cum cognovissent gratiam, quae data est mihi, Iacobus et Cephas et Ioannes, qui videbantur columnae esse, dexteras dederunt mihi et Barnabae communionis, ut nos in gentes, ipsi autem in circumcisionem;
9:2:10:GALATES:1:1986:NOVA_VULGATA tantum ut pauperum memores essemus, quod etiam sollicitus fui hoc ipsum facere.
9:2:11:GALATES:1:1986:NOVA_VULGATA Cum autem venisset Cephas Antiochiam, in faciem ei restiti, quia reprehensibilis erat.
9:2:12:GALATES:1:1986:NOVA_VULGATA Prius enim quam venirent quidam ab Iacobo, cum gentibus comedebat; cum autem venissent, subtrahebat et segregabat se, timens eos, qui ex circumcisione erant.
9:2:13:GALATES:1:1986:NOVA_VULGATA Et simulationi eius consenserunt ceteri Iudaei, ita ut et Barnabas simul abduceretur illorum simulatione.
9:2:14:GALATES:1:1986:NOVA_VULGATA Sed cum vidissem quod non recte ambularent ad veritatem evangelii, dixi Cephae coram omnibus: “ Si tu, cum Iudaeus sis, gentiliter et non Iudaice vivis, quomodo gentes cogis iudaizare? ”.
9:2:15:GALATES:1:1986:NOVA_VULGATA Nos natura Iudaei et non ex gentibus peccatores,
9:2:16:GALATES:1:1986:NOVA_VULGATA scientes autem quod non iustificatur homo ex operibus legis, nisi per fidem Iesu Christi, et nos in Christum Iesum credidimus, ut iustificemur ex fide Christi et non ex operibus legis, quoniam ex operibus legis non iustificabitur omnis caro.
9:2:17:GALATES:1:1986:NOVA_VULGATA Quodsi quaerentes iustificari in Christo, inventi sumus et ipsi peccatores, numquid Christus peccati minister est? Absit!
9:2:18:GALATES:1:1986:NOVA_VULGATA Si enim, quae destruxi, haec iterum aedifico, praevaricatorem me constituo.
9:2:19:GALATES:1:1986:NOVA_VULGATA Ego enim per legem legi mortuus sum, ut Deo vivam. Christo confixus sum cruci;
9:2:20:GALATES:1:1986:NOVA_VULGATA vivo autem iam non ego, vivit vero in me Christus; quod autem nunc vivo in carne, in fide vivo Filii Dei, qui dilexit me et tradidit seipsum pro me.
9:2:21:GALATES:1:1986:NOVA_VULGATA Non irritam facio gratiam Dei; si enim per legem iustitia, ergo Christus gratis mortuus est.
9:3:1:GALATES:1:1986:NOVA_VULGATA O insensati Galatae, quis vos fascinavit, ante quorum oculos Iesus Christus descriptus est crucifixus?
9:3:2:GALATES:1:1986:NOVA_VULGATA Hoc solum volo a vobis discere: Ex operibus legis Spiritum accepistis an ex auditu fidei?
9:3:3:GALATES:1:1986:NOVA_VULGATA Sic stulti estis? Cum Spiritu coeperitis, nunc carne consummamini?
9:3:4:GALATES:1:1986:NOVA_VULGATA Tanta passi estis sine causa? Si tamen et sine causa!
9:3:5:GALATES:1:1986:NOVA_VULGATA Qui ergo tribuit vobis Spiritum et operatur virtutes in vobis, ex operibus legis an ex auditu fidei?
9:3:6:GALATES:1:1986:NOVA_VULGATA Sicut Abraham credidit Deo, et reputatum est ei ad iustitiam.
9:3:7:GALATES:1:1986:NOVA_VULGATA Cognoscitis ergo quia qui ex fide sunt, hi sunt filii Abrahae.
9:3:8:GALATES:1:1986:NOVA_VULGATA Providens autem Scriptura, quia ex fide iustificat gentes Deus, praenuntiavit Abrahae: “Benedicentur in te omnes gentes”.
9:3:9:GALATES:1:1986:NOVA_VULGATA Igitur, qui ex fide sunt, benedi cuntur cum fideli Abraham.
9:3:10:GALATES:1:1986:NOVA_VULGATA Quicumque enim ex operibus legis sunt, sub maledicto sunt; scriptum est enim: “ Maledictus omnis, qui non permanserit in omnibus, quae scripta sunt in libro legis, ut faciat ea ”.
9:3:11:GALATES:1:1986:NOVA_VULGATA Quoniam autem in lege nemo iustificatur apud Deum manifestum est, quia iustus ex fide vivet;
9:3:12:GALATES:1:1986:NOVA_VULGATA lex autem non est ex fide; sed, qui fecerit ea, vivet in illis.
9:3:13:GALATES:1:1986:NOVA_VULGATA Christus nos redemit de maledicto legis factus pro nobis maledictum, quia scriptum est: “ Maledictus omnis, qui pendet in ligno ”,
9:3:14:GALATES:1:1986:NOVA_VULGATA ut in gentes benedictio Abrahae fieret in Christo Iesu, ut promissionem Spiritus accipiamus per fidem.
9:3:15:GALATES:1:1986:NOVA_VULGATA Fratres, secundum hominem dico, tamen hominis confirmatum testamentum nemo irritum facit aut superordinat.
9:3:16:GALATES:1:1986:NOVA_VULGATA Abrahae autem dictae sunt promissiones et semini eius. Non dicit: “ Et seminibus ”, quasi in multis, sed quasi in uno: “Et semini tuo”, qui est Christus.
9:3:17:GALATES:1:1986:NOVA_VULGATA Hoc autem dico: Testamentum confirmatum a Deo, quae post quadringentos et triginta annos facta est lex, non irritum facit ad evacuandam promissionem.
9:3:18:GALATES:1:1986:NOVA_VULGATA Nam si ex lege hereditas, iam non ex promissione; Abrahae autem per promissionem donavit Deus.
9:3:19:GALATES:1:1986:NOVA_VULGATA Quid igitur lex? Propter transgressiones apposita est, donec veniret semen, cui promissum est, ordinata per angelos in manu mediatoris.
9:3:20:GALATES:1:1986:NOVA_VULGATA Mediator autem unius non est, Deus autem unus est.
9:3:21:GALATES:1:1986:NOVA_VULGATA Lex ergo adversus promissa Dei? Absit. Si enim data esset lex, quae posset vivificare, vere ex lege esset iustitia.
9:3:22:GALATES:1:1986:NOVA_VULGATA Sed conclusit Scriptura omnia sub peccato, ut promissio ex fide Iesu Christi daretur credentibus.
9:3:23:GALATES:1:1986:NOVA_VULGATA Prius autem quam veniret fides, sub lege custodiebamur conclusi in eam fidem, quae revelanda erat.
9:3:24:GALATES:1:1986:NOVA_VULGATA Itaque lex paedagogus noster fuit in Christum, ut ex fide iustificemur;
9:3:25:GALATES:1:1986:NOVA_VULGATA at ubi venit fides, iam non sumus sub paedagogo.
9:3:26:GALATES:1:1986:NOVA_VULGATA Omnes enim filii Dei estis per fidem in Christo Iesu.
9:3:27:GALATES:1:1986:NOVA_VULGATA Quicumque enim in Christum baptizati estis, Christum induistis:
9:3:28:GALATES:1:1986:NOVA_VULGATA non est Iudaeus neque Graecus, non est servus neque liber, non est masculus et femina; omnes enim vos unus estis in Christo Iesu.
9:3:29:GALATES:1:1986:NOVA_VULGATA Si autem vos Christi, ergo Abrahae semen estis, secundum promissionem heredes.
9:4:1:GALATES:1:1986:NOVA_VULGATA Dico autem: Quanto tempore heres parvulus est, nihil differt a servo, cum sit dominus omnium,
9:4:2:GALATES:1:1986:NOVA_VULGATA sed sub tutoribus est et actoribus usque ad praefinitum tempus a patre.
9:4:3:GALATES:1:1986:NOVA_VULGATA Ita et nos, cum essemus parvuli, sub elementis mundi eramus servientes;
9:4:4:GALATES:1:1986:NOVA_VULGATA at ubi venit plenitudo temporis, misit Deus Filium suum, factum ex muliere, factum sub lege,
9:4:5:GALATES:1:1986:NOVA_VULGATA ut eos, qui sub lege erant, redimeret, ut adoptionem filiorum reciperemus.
9:4:6:GALATES:1:1986:NOVA_VULGATA Quoniam autem estis filii, misit Deus Spiritum Filii sui in corda nostra clamantem: “ Abba, Pater! ”.
9:4:7:GALATES:1:1986:NOVA_VULGATA Itaque iam non es servus sed filius; quod si filius, et heres per Deum.
9:4:8:GALATES:1:1986:NOVA_VULGATA Sed tunc quidem ignorantes Deum, his, qui natura non sunt dii, servistis;
9:4:9:GALATES:1:1986:NOVA_VULGATA nunc autem, cum cognoveritis Deum, immo cogniti sitis a Deo, quomodo convertimini iterum ad infirma et egena elementa, quibus rursus ut antea servire vultis?
9:4:10:GALATES:1:1986:NOVA_VULGATA Dies observatis et menses et tempora et annos!
9:4:11:GALATES:1:1986:NOVA_VULGATA Timeo vos, ne forte sine causa laboraverim in vobis.
9:4:12:GALATES:1:1986:NOVA_VULGATA Estote sicut ego, quia et ego sicut vos; fratres, obsecro vos. Nihil me laesistis;
9:4:13:GALATES:1:1986:NOVA_VULGATA scitis autem quia per infirmitatem carnis pridem vobis evangelizavi,
9:4:14:GALATES:1:1986:NOVA_VULGATA et tentationem vestram in carne mea non sprevistis neque respuistis, sed sicut angelum Dei excepistis me, sicut Christum Iesum.
9:4:15:GALATES:1:1986:NOVA_VULGATA Ubi est ergo beatitudo vestra? Testimonium enim perhibeo vobis, quia, si fieri posset, oculos vestros eruissetis et dedissetis mihi.
9:4:16:GALATES:1:1986:NOVA_VULGATA Ergo inimicus vobis factus sum, verum dicens vobis?
9:4:17:GALATES:1:1986:NOVA_VULGATA Aemulantur vos non bene, sed excludere vos volunt, ut illos aemulemini.
9:4:18:GALATES:1:1986:NOVA_VULGATA Bonum est autem aemulari in bono semper, et non tantum cum praesens sum apud vos,
9:4:19:GALATES:1:1986:NOVA_VULGATA filioli mei, quos iterum parturio, donec formetur Christus in vobis!
9:4:20:GALATES:1:1986:NOVA_VULGATA Vellem autem esse apud vos modo et mutare vocem meam, quoniam incertus sum in vobis.
9:4:21:GALATES:1:1986:NOVA_VULGATA Dicite mihi, qui sub lege vultis esse: Legem non auditis?
9:4:22:GALATES:1:1986:NOVA_VULGATA Scriptum est enim quoniam Abraham duos filios habuit, unum de ancilla et unum de libera.
9:4:23:GALATES:1:1986:NOVA_VULGATA Sed qui de ancilla, secundum carnem natus est; qui autem de libera, per promissionem.
9:4:24:GALATES:1:1986:NOVA_VULGATA Quae sunt per allegoriam dicta; ipsae enim sunt duo Testamenta, unum quidem a monte Sinai, in servitutem generans, quod est Agar.
9:4:25:GALATES:1:1986:NOVA_VULGATA Illud vero Agar mons est Sinai in Arabia, respondet autem Ierusalem, quae nunc est; servit enim cum filiis suis.
9:4:26:GALATES:1:1986:NOVA_VULGATA Illa autem, quae sursum est Ierusalem, libera est, quae est mater nostra;
9:4:27:GALATES:1:1986:NOVA_VULGATA scriptum est enim: “ Laetare, sterilis, quae non paris, erumpe et exclama, quae non parturis, quia multi filii desertae magis quam eius, quae habet virum ”.
9:4:28:GALATES:1:1986:NOVA_VULGATA Vos autem, fratres, secundum Isaac promissionis filii estis.
9:4:29:GALATES:1:1986:NOVA_VULGATA Sed quomodo tunc, qui secundum carnem natus fuerat, persequebatur eum, qui secundum spiritum, ita et nunc.
9:4:30:GALATES:1:1986:NOVA_VULGATA Sed quid dicit Scriptura? “ Eice ancillam et filium eius; non enim heres erit filius ancillae cum filio liberae ”.
9:4:31:GALATES:1:1986:NOVA_VULGATA Itaque, fratres, non sumus ancillae filii sed liberae.
9:5:1:GALATES:1:1986:NOVA_VULGATA Hac libertate nos Christus liberavit; state igitur et nolite iterum iugo servitutis detineri.
9:5:2:GALATES:1:1986:NOVA_VULGATA Ecce ego Paulus dico vobis quoniam, si circumcidamini, Christus vobis nihil proderit.
9:5:3:GALATES:1:1986:NOVA_VULGATA Testificor autem rursum omni homini circumcidenti se quoniam debitor est universae legis faciendae.
9:5:4:GALATES:1:1986:NOVA_VULGATA Evacuati estis a Christo, qui in lege iustificamini, a gratia excidistis.
9:5:5:GALATES:1:1986:NOVA_VULGATA Nos enim Spiritu ex fide spem iustitiae exspectamus.
9:5:6:GALATES:1:1986:NOVA_VULGATA Nam in Christo Iesu neque circumcisio aliquid valet neque praeputium, sed fides, quae per caritatem operatur.
9:5:7:GALATES:1:1986:NOVA_VULGATA Currebatis bene; quis vos impedivit veritati non oboedire?
9:5:8:GALATES:1:1986:NOVA_VULGATA Haec persuasio non est ex eo, qui vocat vos.
9:5:9:GALATES:1:1986:NOVA_VULGATA Modicum fermentum totam massam corrumpit.
9:5:10:GALATES:1:1986:NOVA_VULGATA Ego confido in vobis in Domino, quod nihil aliud sapietis; qui autem conturbat vos, portabit iudicium, quicumque est ille.
9:5:11:GALATES:1:1986:NOVA_VULGATA Ego autem, fratres, si circumcisionem adhuc praedico, quid adhuc persecutionem patior? Ergo evacuatum est scandalum crucis.
9:5:12:GALATES:1:1986:NOVA_VULGATA Utinam et abscidantur, qui vos conturbant!
9:5:13:GALATES:1:1986:NOVA_VULGATA Vos enim in libertatem vocati estis, fratres; tantum ne libertatem in occasionem detis carni, sed per caritatem servite invicem.
9:5:14:GALATES:1:1986:NOVA_VULGATA Omnis enim lex in uno sermone impletur, in hoc: Diliges proximum tuum sicut teipsum.
9:5:15:GALATES:1:1986:NOVA_VULGATA Quod si invicem mordetis et devoratis, videte, ne ab invicem consumamini!
9:5:16:GALATES:1:1986:NOVA_VULGATA Dico autem: Spiritu ambulate et concupiscentiam carnis ne perfeceritis.
9:5:17:GALATES:1:1986:NOVA_VULGATA Caro enim concupiscit adversus Spiritum, Spiritus autem adversus carnem; haec enim invicem adversantur, ut non, quaecumque vultis, illa faciatis.
9:5:18:GALATES:1:1986:NOVA_VULGATA Quod si Spiritu ducimini, non estis sub lege.
9:5:19:GALATES:1:1986:NOVA_VULGATA Manifesta autem sunt opera carnis, quae sunt fornicatio, immunditia, luxuria,
9:5:20:GALATES:1:1986:NOVA_VULGATA idolorum servitus, veneficia, inimicitiae, contentiones, aemulationes, irae, rixae, dissensiones, sectae,
9:5:21:GALATES:1:1986:NOVA_VULGATA invidiae, ebrietates, comissationes et his similia; quae praedico vobis, sicut praedixi, quoniam, qui talia agunt, regnum Dei non consequentur.
9:5:22:GALATES:1:1986:NOVA_VULGATA Fructus autem Spiritus est caritas, gaudium, pax, longanimitas, benignitas, bonitas, fides,
9:5:23:GALATES:1:1986:NOVA_VULGATA mansuetudo, continentia; adversus huiusmodi non est lex.
9:5:24:GALATES:1:1986:NOVA_VULGATA Qui autem sunt Christi Iesu, carnem crucifixerunt cum vitiis et concupiscentiis.
9:5:25:GALATES:1:1986:NOVA_VULGATA Si vivimus Spiritu, Spiritu et ambulemus.
9:5:26:GALATES:1:1986:NOVA_VULGATA Non efficiamur inanis gloriae cupidi, invicem provocantes, invicem invidentes.
9:6:1:GALATES:1:1986:NOVA_VULGATA Fratres, et si praeoccupatus fuerit homo in aliquo delicto, vos, qui spiritales estis, huiusmodi instruite in spiritu lenitatis, considerans teipsum, ne et tu tenteris.
9:6:2:GALATES:1:1986:NOVA_VULGATA Alter alterius onera portate et sic adimplebitis legem Christi.
9:6:3:GALATES:1:1986:NOVA_VULGATA Nam si quis existimat se aliquid esse, cum sit nihil, ipse se seducit;
9:6:4:GALATES:1:1986:NOVA_VULGATA opus autem suum probet unusquisque et sic in semetipso tantum gloriationem habebit et non in altero.
9:6:5:GALATES:1:1986:NOVA_VULGATA Unusquisque enim onus suum portabit.
9:6:6:GALATES:1:1986:NOVA_VULGATA Communicet autem is, qui catechizatur verbum, ei qui se catechizat, in omnibus bonis.
9:6:7:GALATES:1:1986:NOVA_VULGATA Nolite errare: Deus non irridetur. Quae enim seminaverit homo, haec et metet;
9:6:8:GALATES:1:1986:NOVA_VULGATA quoniam, qui seminat in carne sua, de carne metet corruptionem; qui autem seminat in Spiritu, de Spiritu metet vitam aeternam.
9:6:9:GALATES:1:1986:NOVA_VULGATA Bonum autem facientes infatigabiles, tempore enim suo metemus non deficientes.
9:6:10:GALATES:1:1986:NOVA_VULGATA Ergo dum tempus habemus, operemur bonum ad omnes, maxime autem ad domesticos fidei.
9:6:11:GALATES:1:1986:NOVA_VULGATA Videte qualibus litteris scripsi vobis mea manu.
9:6:12:GALATES:1:1986:NOVA_VULGATA Quicumque volunt placere in carne, hi cogunt vos circumcidi, tantum ut crucis Christi persecutionem non patiantur;
9:6:13:GALATES:1:1986:NOVA_VULGATA neque enim, qui circumciduntur, legem custodiunt, sed volunt vos circumcidi, ut in carne vestra glorientur.
9:6:14:GALATES:1:1986:NOVA_VULGATA Mihi autem absit gloriari, nisi in cruce Domini nostri Iesu Christi, per quem mihi mundus crucifixus est, et ego mundo.
9:6:15:GALATES:1:1986:NOVA_VULGATA Neque enim circumcisio aliquid est neque praeputium sed nova creatura.
9:6:16:GALATES:1:1986:NOVA_VULGATA Et quicumque hanc regulam secuti fuerint, pax super illos et misericordia et super Israel Dei.
9:6:17:GALATES:1:1986:NOVA_VULGATA De cetero nemo mihi molestus sit; ego enim stigmata Iesu in super corpore meo porto.
9:6:18:GALATES:1:1986:NOVA_VULGATA Gratia Domini nostri Iesu Christi cum spiritu vestro, fratres. Amen.
10:1:1:EPHESIENS:1:1986:NOVA_VULGATA Paulus, apostolus Christi Iesu per voluntatem Dei, sanctis, qui sunt Ephesi, et fidelibus in Christo Iesu:
10:1:2:EPHESIENS:1:1986:NOVA_VULGATA gratia vobis et pax a Deo Patre nostro et Domino Iesu Christo.
10:1:3:EPHESIENS:1:1986:NOVA_VULGATA Benedictus Deus et Pater Domini nostri Iesu Christi, qui benedixit nos in omni benedictione spiritali in caelestibus in Christo,
10:1:4:EPHESIENS:1:1986:NOVA_VULGATA sicut elegit nos in ipso ante mundi constitutionem, ut essemus sancti et immaculati in conspectu eius in caritate;
10:1:5:EPHESIENS:1:1986:NOVA_VULGATA qui praedestinavit nos in adoptionem filiorum per Iesum Christum in ipsum, secundum beneplacitum voluntatis suae,
10:1:6:EPHESIENS:1:1986:NOVA_VULGATA in laudem gloriae gratiae suae, in qua gratificavit nos in Dilecto,
10:1:7:EPHESIENS:1:1986:NOVA_VULGATA in quo habemus redemptionem per sanguinem eius, remissionem peccatorum, secundum divitias gratiae eius,
10:1:8:EPHESIENS:1:1986:NOVA_VULGATA quam superabundare fecit in nobis in omni sapientia et prudentia,
10:1:9:EPHESIENS:1:1986:NOVA_VULGATA notum faciens nobis mysterium voluntatis suae, secundum beneplacitum eius, quod proposuit in eo,
10:1:10:EPHESIENS:1:1986:NOVA_VULGATA in dispensationem plenitudinis temporum: recapitulare omnia in Christo, quae in caelis et quae in terra, in ipso;
10:1:11:EPHESIENS:1:1986:NOVA_VULGATA in quo etiam sorte vocati sumus, praedestinati secundum propositum eius, qui omnia operatur secundum consilium voluntatis suae,
10:1:12:EPHESIENS:1:1986:NOVA_VULGATA ut simus in laudem gloriae eius, qui ante speravimus in Christo;
10:1:13:EPHESIENS:1:1986:NOVA_VULGATA in quo et vos cum audissetis verbum veritatis, evangelium salutis vestrae, in quo et credentes signati estis Spiritu promissionis Sancto,
10:1:14:EPHESIENS:1:1986:NOVA_VULGATA qui est arrabo hereditatis nostrae in redemptionem acquisitionis, in laudem gloriae ipsius.
10:1:15:EPHESIENS:1:1986:NOVA_VULGATA Propterea et ego audiens fidem vestram, quae est in Domino Iesu, et dilectionem in omnes sanctos,
10:1:16:EPHESIENS:1:1986:NOVA_VULGATA non cesso gratias agens pro vobis memoriam faciens in orationibus meis,
10:1:17:EPHESIENS:1:1986:NOVA_VULGATA ut Deus Domini nostri Iesu Christi, Pater gloriae, det vobis Spiritum sapientiae et revelationis in agnitione eius,
10:1:18:EPHESIENS:1:1986:NOVA_VULGATA illuminatos oculos cordis vestri, ut sciatis quae sit spes vocationis eius, quae divitiae gloriae hereditatis eius in sanctis,
10:1:19:EPHESIENS:1:1986:NOVA_VULGATA et quae sit supereminens magnitudo virtutis eius in nos, qui credimus, secundum operationem potentiae virtutis eius,
10:1:20:EPHESIENS:1:1986:NOVA_VULGATA quam operatus est in Christo, suscitans illum a mortuis et constituens ad dexteram suam in caelestibus
10:1:21:EPHESIENS:1:1986:NOVA_VULGATA supra omnem principatum et potestatem et virtutem et dominationem et omne nomen, quod nominatur non solum in hoc saeculo sed et in futuro;
10:1:22:EPHESIENS:1:1986:NOVA_VULGATA et omnia subiecit sub pedibus eius et ipsum dedit caput supra omnia ecclesiae,
10:1:23:EPHESIENS:1:1986:NOVA_VULGATA quae est corpus ipsius, plenitudo eius, qui omnia in omnibus adimpletur.
10:2:1:EPHESIENS:1:1986:NOVA_VULGATA Et vos, cum essetis mortui de lictis et peccatis vestris,
10:2:2:EPHESIENS:1:1986:NOVA_VULGATA in qui bus aliquando ambulastis secundum saeculum mundi huius, secundum principem potestatis aeris, spiritus, qui nunc operatur in filios diffidentiae;
10:2:3:EPHESIENS:1:1986:NOVA_VULGATA in quibus et nos omnes aliquando conversati sumus in concupiscentiis carnis nostrae, facientes voluntates carnis et cogitationum, et eramus natura filii irae, sicut et ceteri.
10:2:4:EPHESIENS:1:1986:NOVA_VULGATA Deus autem, qui dives est in misericordia, propter nimiam caritatem suam, qua dilexit nos,
10:2:5:EPHESIENS:1:1986:NOVA_VULGATA et cum essemus mortui peccatis, convivificavit nos Christo — gratia estis salvati —
10:2:6:EPHESIENS:1:1986:NOVA_VULGATA et conresuscitavit et consedere fecit in caelestibus in Christo Iesu,
10:2:7:EPHESIENS:1:1986:NOVA_VULGATA ut ostenderet in saeculis supervenientibus abundantes divitias gratiae suae in bonitate super nos in Christo Iesu.
10:2:8:EPHESIENS:1:1986:NOVA_VULGATA Gratia enim estis salvati per fidem; et hoc non ex vobis, Dei donum est:
10:2:9:EPHESIENS:1:1986:NOVA_VULGATA non ex operibus, ut ne quis glorietur.
10:2:10:EPHESIENS:1:1986:NOVA_VULGATA Ipsius enim sumus factura, creati in Christo Iesu in opera bona, quae praeparavit Deus, ut in illis ambulemus.
10:2:11:EPHESIENS:1:1986:NOVA_VULGATA Propter quod memores estote, quod aliquando vos gentes in carne, qui dicimini praeputium ab ea, quae dicitur circumcisio in carne manufacta,
10:2:12:EPHESIENS:1:1986:NOVA_VULGATA quia eratis illo in tempore sine Christo, alienati a conversatione Israel et extranei testamentorum promissionis, spem non habentes et sine Deo in mundo.
10:2:13:EPHESIENS:1:1986:NOVA_VULGATA Nunc autem in Christo Iesu vos, qui aliquando eratis longe, facti estis prope in sanguine Christi.
10:2:14:EPHESIENS:1:1986:NOVA_VULGATA Ipse est enim pax nostra, qui fecit utraque unum et medium parietem maceriae solvit, inimicitiam, in carne sua,
10:2:15:EPHESIENS:1:1986:NOVA_VULGATA legem mandatorum in decretis evacuans, ut duos condat in semetipso in unum novum hominem, faciens pacem,
10:2:16:EPHESIENS:1:1986:NOVA_VULGATA et reconciliet ambos in uno corpore Deo per crucem, interficiens inimicitiam in semetipso.
10:2:17:EPHESIENS:1:1986:NOVA_VULGATA Et veniens evangelizavit pacem vobis, qui longe fuistis, et pacem his, qui prope;
10:2:18:EPHESIENS:1:1986:NOVA_VULGATA quoniam per ipsum habemus accessum ambo in uno Spiritu ad Patrem.
10:2:19:EPHESIENS:1:1986:NOVA_VULGATA Ergo iam non estis extranei et advenae, sed estis concives sanctorum et domestici Dei,
10:2:20:EPHESIENS:1:1986:NOVA_VULGATA superaedificati super fundamentum apostolorum et prophetarum, ipso summo angulari lapide Christo Iesu,
10:2:21:EPHESIENS:1:1986:NOVA_VULGATA in quo omnis aedificatio compacta crescit in templum sanctum in Domino,
10:2:22:EPHESIENS:1:1986:NOVA_VULGATA in quo et vos coaedificamini in habitaculum Dei in Spiritu.
10:3:1:EPHESIENS:1:1986:NOVA_VULGATA Huius rei gratia, ego Paulus, vinctus Christi Iesu pro vobis gentibus —
10:3:2:EPHESIENS:1:1986:NOVA_VULGATA si tamen audistis dispensationem gratiae Dei, quae data est mihi pro vobis,
10:3:3:EPHESIENS:1:1986:NOVA_VULGATA quoniam secundum revelationem notum mihi factum est mysterium, sicut supra scripsi in brevi,
10:3:4:EPHESIENS:1:1986:NOVA_VULGATA prout potestis legentes intellegere prudentiam meam in mysterio Christi,
10:3:5:EPHESIENS:1:1986:NOVA_VULGATA quod aliis generationibus non innotuit filiis hominum, sicuti nunc revelatum est sanctis apostolis eius et prophetis in Spiritu,
10:3:6:EPHESIENS:1:1986:NOVA_VULGATA esse gentes coheredes et concorporales et comparticipes promissionis in Christo Iesu per evangelium,
10:3:7:EPHESIENS:1:1986:NOVA_VULGATA cuius factus sum minister secundum donum gratiae Dei, quae data est mihi secundum operationem virtutis eius.
10:3:8:EPHESIENS:1:1986:NOVA_VULGATA Mihi omnium sanctorum minimo data est gratia haec: gentibus evangelizare investigabiles divitias Christi
10:3:9:EPHESIENS:1:1986:NOVA_VULGATA et illuminare omnes, quae sit dispensatio mysterii absconditi a saeculis in Deo, qui omnia creavit,
10:3:10:EPHESIENS:1:1986:NOVA_VULGATA ut innotescat nunc principatibus et potestatibus in caelestibus per ecclesiam multiformis sapientia Dei,
10:3:11:EPHESIENS:1:1986:NOVA_VULGATA secundum propositum saeculorum, quod fecit in Christo Iesu Domino nostro,
10:3:12:EPHESIENS:1:1986:NOVA_VULGATA in quo habemus fiduciam et accessum in confidentia per fidem eius.
10:3:13:EPHESIENS:1:1986:NOVA_VULGATA Propter quod peto, ne deficiatis in tribulationibus meis pro vobis, quae est gloria vestra.
10:3:14:EPHESIENS:1:1986:NOVA_VULGATA Huius rei gratia flecto genua mea ad Patrem,
10:3:15:EPHESIENS:1:1986:NOVA_VULGATA ex quo omnis paternitas in caelis et in terra nominatur,
10:3:16:EPHESIENS:1:1986:NOVA_VULGATA ut det vobis secundum divitias gloriae suae virtute corroborari per Spiritum eius in interiorem hominem,
10:3:17:EPHESIENS:1:1986:NOVA_VULGATA habitare Christum per fidem in cordibus vestris, in caritate radicati et fundati,
10:3:18:EPHESIENS:1:1986:NOVA_VULGATA ut valeatis comprehendere cum omnibus sanctis quae sit latitudo et longitudo et sublimitas et profundum,
10:3:19:EPHESIENS:1:1986:NOVA_VULGATA scire etiam supereminentem scientiae caritatem Christi, ut impleamini in omnem plenitudinem Dei.
10:3:20:EPHESIENS:1:1986:NOVA_VULGATA Ei autem, qui potens est supra omnia facere superabundanter quam petimus aut intellegimus, secundum virtutem, quae operatur in nobis,
10:3:21:EPHESIENS:1:1986:NOVA_VULGATA ipsi gloria in ecclesia et in Christo Iesu in omnes generationes saeculi saeculorum. Amen.
10:4:1:EPHESIENS:1:1986:NOVA_VULGATA Obsecro itaque vos ego, vinctus in Domino, ut digne ambuletis vocatione, qua vocati estis,
10:4:2:EPHESIENS:1:1986:NOVA_VULGATA cum omni humilitate et mansuetudine, cum longanimitate, supportantes invicem in caritate,
10:4:3:EPHESIENS:1:1986:NOVA_VULGATA solliciti servare unitatem spiritus in vinculo pacis;
10:4:4:EPHESIENS:1:1986:NOVA_VULGATA unum corpus et unus Spiritus, sicut et vocati estis in una spe vocationis vestrae;
10:4:5:EPHESIENS:1:1986:NOVA_VULGATA unus Dominus, una fides, unum baptisma;
10:4:6:EPHESIENS:1:1986:NOVA_VULGATA unus Deus et Pater omnium, qui super omnes et per omnia et in omnibus.
10:4:7:EPHESIENS:1:1986:NOVA_VULGATA Unicuique autem nostrum data est gratia secundum mensuram donationis Christi. 
10:4:8:EPHESIENS:1:1986:NOVA_VULGATA Propter quod dicit: “ Ascendens in altum captivam duxit captivitatem, dedit dona hominibus ”.
10:4:9:EPHESIENS:1:1986:NOVA_VULGATA Illud autem “ ascendit ” quid est, nisi quia et descendit in inferiores partes terrae?
10:4:10:EPHESIENS:1:1986:NOVA_VULGATA Qui descendit, ipse est et qui ascendit super omnes caelos, ut impleret omnia.
10:4:11:EPHESIENS:1:1986:NOVA_VULGATA Et ipse dedit quosdam quidem apostolos, quosdam autem prophetas, alios vero evangelistas, alios autem pastores et doctores
10:4:12:EPHESIENS:1:1986:NOVA_VULGATA ad instructionem sanctorum in opus ministerii, in aedificationem corporis Christi,
10:4:13:EPHESIENS:1:1986:NOVA_VULGATA donec occurramus omnes in unitatem fidei et agnitionis Filii Dei, in virum perfectum, in mensuram aetatis plenitudinis Christi,
10:4:14:EPHESIENS:1:1986:NOVA_VULGATA ut iam non simus parvuli fluctuantes et circumacti omni vento doctrinae in fallacia hominum, in astutia ad circumventionem erroris;
10:4:15:EPHESIENS:1:1986:NOVA_VULGATA veritatem autem facientes in caritate crescamus in illum per omnia, qui est caput Christus,
10:4:16:EPHESIENS:1:1986:NOVA_VULGATA ex quo totum corpus compactum et conexum per omnem iuncturam subministrationis secundum operationem in mensura uniuscuiusque partis augmentum corporis facit in aedificationem sui in caritate.
10:4:17:EPHESIENS:1:1986:NOVA_VULGATA Hoc igitur dico et testificor in Domino, ut iam non ambuletis, sicut et gentes ambulant in vanitate sensus sui
10:4:18:EPHESIENS:1:1986:NOVA_VULGATA tenebris obscuratum habentes intellectum, alienati a vita Dei propter ignorantiam, quae est in illis propter caecitatem cordis ipsorum;
10:4:19:EPHESIENS:1:1986:NOVA_VULGATA qui indolentes semetipsos tradiderunt impudicitiae in operationem immunditiae omnis in avaritia.
10:4:20:EPHESIENS:1:1986:NOVA_VULGATA Vos autem non ita didicistis Christum,
10:4:21:EPHESIENS:1:1986:NOVA_VULGATA si tamen illum audistis et in ipso edocti estis, sicut est veritas in Iesu:
10:4:22:EPHESIENS:1:1986:NOVA_VULGATA deponere vos secundum pristinam conversationem veterem hominem, qui corrumpitur secundum desideria erroris,
10:4:23:EPHESIENS:1:1986:NOVA_VULGATA renovari autem spiritu mentis vestrae
10:4:24:EPHESIENS:1:1986:NOVA_VULGATA et induere novum hominem, qui secundum Deum creatus est in iustitia et sanctitate veritatis.
10:4:25:EPHESIENS:1:1986:NOVA_VULGATA Propter quod deponentes mendacium loquimini veritatem unusquisque cum proximo suo, quoniam sumus invicem membra.
10:4:26:EPHESIENS:1:1986:NOVA_VULGATA Irascimini et nolite peccare; sol non occidat super iracundiam vestram,
10:4:27:EPHESIENS:1:1986:NOVA_VULGATA et nolite locum dare Diabolo.
10:4:28:EPHESIENS:1:1986:NOVA_VULGATA Qui furabatur, iam non furetur, magis autem laboret operando manibus bonum, ut habeat unde tribuat necessitatem patienti.
10:4:29:EPHESIENS:1:1986:NOVA_VULGATA Omnis sermo malus ex ore vestro non procedat, sed si quis bonus ad aedificationem opportunitatis, ut det gratiam audientibus.
10:4:30:EPHESIENS:1:1986:NOVA_VULGATA Et nolite contristare Spiritum Sanctum Dei, in quo signati estis in diem redemptionis.
10:4:31:EPHESIENS:1:1986:NOVA_VULGATA Omnis amaritudo et ira et indignatio et clamor et blasphemia tollatur a vobis cum omni malitia.
10:4:32:EPHESIENS:1:1986:NOVA_VULGATA Estote autem invicem benigni, misericordes, donantes invicem, sicut et Deus in Christo donavit vobis.
10:5:1:EPHESIENS:1:1986:NOVA_VULGATA Estote ergo imitatores Dei, sicut filii carissimi,
10:5:2:EPHESIENS:1:1986:NOVA_VULGATA et ambulate in dilectione, sicut et Christus dilexit nos et tradidit seipsum pro nobis oblationem et hostiam Deo in odorem suavitatis.
10:5:3:EPHESIENS:1:1986:NOVA_VULGATA Fornicatio autem et omnis immunditia aut avaritia nec nominetur in vobis, sicut decet sanctos,
10:5:4:EPHESIENS:1:1986:NOVA_VULGATA et turpitudo et stultiloquium aut scurrilitas, quae non decent, sed magis gratiarum actio.
10:5:5:EPHESIENS:1:1986:NOVA_VULGATA Hoc enim scitote intellegentes quod omnis fornicator aut immundus aut avarus, id est idolorum cultor, non habet hereditatem in regno Christi et Dei.
10:5:6:EPHESIENS:1:1986:NOVA_VULGATA Nemo vos decipiat inanibus verbis; propter haec enim venit ira Dei in filios diffidentiae.
10:5:7:EPHESIENS:1:1986:NOVA_VULGATA Nolite ergo effici comparticipes eorum;
10:5:8:EPHESIENS:1:1986:NOVA_VULGATA eratis enim aliquando tenebrae, nunc autem lux in Domino. Ut filii lucis ambulate
10:5:9:EPHESIENS:1:1986:NOVA_VULGATA — fructus enim lucis est in omni bonitate et iustitia et veritate —
10:5:10:EPHESIENS:1:1986:NOVA_VULGATA probantes quid sit beneplacitum Domino;
10:5:11:EPHESIENS:1:1986:NOVA_VULGATA et nolite communicare operibus infructuosis tenebrarum, magis autem et redarguite;
10:5:12:EPHESIENS:1:1986:NOVA_VULGATA quae enim in occulto fiunt ab ipsis, turpe est et dicere;
10:5:13:EPHESIENS:1:1986:NOVA_VULGATA omnia autem, quae arguuntur, a lumine manifestantur,
10:5:14:EPHESIENS:1:1986:NOVA_VULGATA omne enim, quod manifestatur, lumen est. Propter quod dicit: “ Surge, qui dormis, et exsurge a mortuis, et illuminabit te Christus ”.
10:5:15:EPHESIENS:1:1986:NOVA_VULGATA Videte itaque caute quomodo ambuletis, non quasi insipientes sed ut sapientes,
10:5:16:EPHESIENS:1:1986:NOVA_VULGATA redimentes tempus, quoniam dies mali sunt.
10:5:17:EPHESIENS:1:1986:NOVA_VULGATA Propterea nolite fieri imprudentes, sed intellegite, quae sit voluntas Domini.
10:5:18:EPHESIENS:1:1986:NOVA_VULGATA Et nolite inebriari vino, in quo est luxuria, sed implemini Spiritu
10:5:19:EPHESIENS:1:1986:NOVA_VULGATA loquentes vobismetipsis in psalmis et hymnis et canticis spiritalibus, cantantes et psallentes in cordibus vestris Domino.
10:5:20:EPHESIENS:1:1986:NOVA_VULGATA Gratias agentes semper pro omnibus in nomine Domini nostri Iesu Christi Deo et Patri,
10:5:21:EPHESIENS:1:1986:NOVA_VULGATA subiecti invicem in timore Christi.
10:5:22:EPHESIENS:1:1986:NOVA_VULGATA Mulieres viris suis sicut Domino,
10:5:23:EPHESIENS:1:1986:NOVA_VULGATA quoniam vir caput est mulieris, sicut et Christus caput est ecclesiae, ipse salvator corporis.
10:5:24:EPHESIENS:1:1986:NOVA_VULGATA Sed ut ecclesia subiecta est Christo, ita et mulieres viris in omnibus.
10:5:25:EPHESIENS:1:1986:NOVA_VULGATA Viri, diligite uxores, sicut et Christus dilexit ecclesiam et seipsum tradidit pro ea,
10:5:26:EPHESIENS:1:1986:NOVA_VULGATA ut illam sanctificaret mundans lavacro aquae in verbo,
10:5:27:EPHESIENS:1:1986:NOVA_VULGATA ut exhiberet ipse sibi gloriosam ecclesiam non habentem maculam aut rugam aut aliquid eiusmodi, sed ut sit sancta et immaculata.
10:5:28:EPHESIENS:1:1986:NOVA_VULGATA Ita et viri debent diligere uxores suas ut corpora sua. Qui suam uxorem diligit, seipsum diligit;
10:5:29:EPHESIENS:1:1986:NOVA_VULGATA nemo enim umquam carnem suam odio habuit, sed nutrit et fovet eam sicut et Christus ecclesiam,
10:5:30:EPHESIENS:1:1986:NOVA_VULGATA quia membra sumus corporis eius.
10:5:31:EPHESIENS:1:1986:NOVA_VULGATA Propter hoc relinquet homo patrem et matrem et adhaerebit uxori suae, et erunt duo in carne una.
10:5:32:EPHESIENS:1:1986:NOVA_VULGATA Mysterium hoc magnum est; ego autem dico de Christo et ecclesia!
10:5:33:EPHESIENS:1:1986:NOVA_VULGATA Verumtamen et vos singuli unusquisque suam uxorem sicut seipsum diligat; uxor autem timeat virum.
10:6:1:EPHESIENS:1:1986:NOVA_VULGATA Filii, oboedite parentibus vestris in Domino; hoc enim est iu stum.
10:6:2:EPHESIENS:1:1986:NOVA_VULGATA Honora patrem tuum et matrem, quod est mandatum primum cum promissione,
10:6:3:EPHESIENS:1:1986:NOVA_VULGATA ut bene sit tibi, et sis longaevus super terram.
10:6:4:EPHESIENS:1:1986:NOVA_VULGATA Et, patres, nolite ad iracundiam provocare filios vestros, sed educate illos in disciplina et correptione Domini.
10:6:5:EPHESIENS:1:1986:NOVA_VULGATA Servi, oboedite dominis carnalibus cum timore et tremore, in simplicitate cordis vestri, sicut Christo;
10:6:6:EPHESIENS:1:1986:NOVA_VULGATA non ad oculum servientes, quasi hominibus placentes, sed ut servi Christi facientes voluntatem Dei ex animo;
10:6:7:EPHESIENS:1:1986:NOVA_VULGATA cum bona voluntate servientes, sicut Domino et non hominibus,
10:6:8:EPHESIENS:1:1986:NOVA_VULGATA scientes quoniam unusquisque, si quid fecerit bonum, hoc percipiet a Domino, sive servus sive liber.
10:6:9:EPHESIENS:1:1986:NOVA_VULGATA Et, domini, eadem facite illis, remittentes minas, scientes quia et illorum et vester Dominus est in caelis, et personarum acceptio non est apud eum.
10:6:10:EPHESIENS:1:1986:NOVA_VULGATA De cetero confortamini in Domino et in potentia virtutis eius.
10:6:11:EPHESIENS:1:1986:NOVA_VULGATA Induite armaturam Dei, ut possitis stare adversus insidias Diaboli.
10:6:12:EPHESIENS:1:1986:NOVA_VULGATA Quia non est nobis colluctatio adversus sanguinem et carnem sed adversus principatus, adversus potestates, adversus mundi rectores tenebrarum harum, adversus spiritalia nequitiae in caelestibus.
10:6:13:EPHESIENS:1:1986:NOVA_VULGATA Propterea accipite armaturam Dei, ut possitis resistere in die malo et, omnibus perfectis, stare.
10:6:14:EPHESIENS:1:1986:NOVA_VULGATA State ergo succincti lumbos vestros in veritate et induti loricam iustitiae
10:6:15:EPHESIENS:1:1986:NOVA_VULGATA et calceati pedes in praeparatione evangelii pacis,
10:6:16:EPHESIENS:1:1986:NOVA_VULGATA inomnibus sumentes scutum fidei, in quo possitis omnia tela Maligni ignea exstinguere;
10:6:17:EPHESIENS:1:1986:NOVA_VULGATA et galeam salutis assumite et gladium Spiritus, quod est verbum Dei;
10:6:18:EPHESIENS:1:1986:NOVA_VULGATA per omnem orationem et obsecrationem orantes omni tempore in Spiritu, et in ipso vigilantes in omni instantia et obsecratione pro omnibus sanctis
10:6:19:EPHESIENS:1:1986:NOVA_VULGATA et pro me, ut detur mihi sermo in aperitione oris mei cum fiducia notum facere mysterium evangelii,
10:6:20:EPHESIENS:1:1986:NOVA_VULGATA pro quo legatione fungor in catena, ut in ipso audeam, prout oportet me, loqui.
10:6:21:EPHESIENS:1:1986:NOVA_VULGATA Ut autem et vos sciatis, quae circa me sunt, quid agam, omnia nota vobis faciet Tychicus, carissimus frater et fidelis minister in Domino,
10:6:22:EPHESIENS:1:1986:NOVA_VULGATA quem misi ad vos in hoc ipsum, ut cognoscatis, quae circa nos sunt, et consoletur corda vestra.
10:6:23:EPHESIENS:1:1986:NOVA_VULGATA Pax fratribus et caritas cum fide a Deo Patre et Domino Iesu Christo.
10:6:24:EPHESIENS:1:1986:NOVA_VULGATA Gratia cum omnibus, qui diligunt Dominum nostrum Iesum Christum in incorruptione.
11:1:1:PHILIPPIENS:1:1986:NOVA_VULGATA Paulus et Timotheus servi Christi Iesu omnibus sanctis in Christo Iesu, qui sunt Philippis, cum episcopis et diaconis:
11:1:2:PHILIPPIENS:1:1986:NOVA_VULGATA gratia vobis et pax a Deo Patre nostro et Domino Iesu Christo.
11:1:3:PHILIPPIENS:1:1986:NOVA_VULGATA Gratias ago Deo meo in omni memoria vestri,
11:1:4:PHILIPPIENS:1:1986:NOVA_VULGATA semper in omni oratione mea pro omnibus vobis cum gaudio deprecationem faciens
11:1:5:PHILIPPIENS:1:1986:NOVA_VULGATA super communione vestra in evangelio a prima die usque nunc;
11:1:6:PHILIPPIENS:1:1986:NOVA_VULGATA confidens hoc ipsum, quia, qui coepit in vobis opus bonum, perficiet usque in diem Christi Iesu;
11:1:7:PHILIPPIENS:1:1986:NOVA_VULGATA sicut est mihi iustum hoc sentire pro omnibus vobis, eo quod habeam in corde vos et in vinculis meis et in defensione et confirmatione evangelii socios gratiae meae omnes vos esse.
11:1:8:PHILIPPIENS:1:1986:NOVA_VULGATA Testis enim mihi Deus, quomodo cupiam omnes vos in visceribus Christi Iesu.
11:1:9:PHILIPPIENS:1:1986:NOVA_VULGATA Et hoc oro, ut caritas vestra magis ac magis abundet in scientia et omni sensu,
11:1:10:PHILIPPIENS:1:1986:NOVA_VULGATA ut probetis potiora, ut sitis sinceri et sine offensa in diem Christi,
11:1:11:PHILIPPIENS:1:1986:NOVA_VULGATA repleti fructu iustitiae, qui est per Iesum Christum, in gloriam et laudem Dei.
11:1:12:PHILIPPIENS:1:1986:NOVA_VULGATA Scire autem vos volo, fratres, quia, quae circa me sunt, magis ad profectum venerunt evangelii,
11:1:13:PHILIPPIENS:1:1986:NOVA_VULGATA ita ut vincula mea manifesta fierent in Christo in omni praetorio et in ceteris omnibus;
11:1:14:PHILIPPIENS:1:1986:NOVA_VULGATA et plures e fratribus in Domino confidentes vinculis meis, abundantius audere sine timore verbum loqui.
11:1:15:PHILIPPIENS:1:1986:NOVA_VULGATA Quidam quidem et propter invidiam et contentionem, quidam autem et propter bonam voluntatem Christum praedicant;
11:1:16:PHILIPPIENS:1:1986:NOVA_VULGATA hi quidem ex caritate scientes quoniam in defensionem evangelii positus sum,
11:1:17:PHILIPPIENS:1:1986:NOVA_VULGATA illi autem ex contentione Christum annuntiant, non sincere, existimantes pressuram se suscitare vinculis meis.
11:1:18:PHILIPPIENS:1:1986:NOVA_VULGATA Quid enim? Dum omni modo, sive sub obtentu sive in veritate, Christus annuntietur, et in hoc gaudeo; sed et gaudebo,
11:1:19:PHILIPPIENS:1:1986:NOVA_VULGATA scio enim quia hoc mihi proveniet in salutem per vestram orationem et subministrationem Spiritus Iesu Christi,
11:1:20:PHILIPPIENS:1:1986:NOVA_VULGATA secundum exspectationem et spem meam quia in nullo confundar, sed in omni fiducia, sicut semper et nunc, magnificabitur Christus in corpore meo, sive per vitam sive per mortem.
11:1:21:PHILIPPIENS:1:1986:NOVA_VULGATA Mihi enim vivere Christus est et mori lucrum.
11:1:22:PHILIPPIENS:1:1986:NOVA_VULGATA Quod si vivere in carne, hic mihi fructus operis est, et quid eligam ignoro.
11:1:23:PHILIPPIENS:1:1986:NOVA_VULGATA Coartor autem ex his duobus: desiderium habens dissolvi et cum Christo esse, multo magis melius;
11:1:24:PHILIPPIENS:1:1986:NOVA_VULGATA permanere autem in carne, magis necessarium est propter vos.
11:1:25:PHILIPPIENS:1:1986:NOVA_VULGATA Et hoc confidens, scio quia manebo et permanebo omnibus vobis ad profectum vestrum et gaudium fidei,
11:1:26:PHILIPPIENS:1:1986:NOVA_VULGATA ut gloriatio vestra abundet in Christo Iesu in me, per meum adventum iterum ad vos.
11:1:27:PHILIPPIENS:1:1986:NOVA_VULGATA Tantum digne evangelio Christi conversamini, ut sive cum venero et videro vos, sive absens audiam de vobis quia statis in uno Spiritu unanimes, concertantes fide evangelii;
11:1:28:PHILIPPIENS:1:1986:NOVA_VULGATA et in nullo perterriti ab adversariis, quod est illis indicium perditionis, vobis autem salutis, et hoc a Deo;
11:1:29:PHILIPPIENS:1:1986:NOVA_VULGATA quia vobis hoc donatum est pro Christo, non solum ut in eum credatis, sed ut etiam pro illo patiamini
11:1:30:PHILIPPIENS:1:1986:NOVA_VULGATA idem certamen habentes, quale vidistis in me et nunc auditis in me.
11:2:1:PHILIPPIENS:1:1986:NOVA_VULGATA Si qua ergo consolatio in Christo, si quod solacium cari tatis, si qua communio spiritus, si quae viscera et miserationes,
11:2:2:PHILIPPIENS:1:1986:NOVA_VULGATA implete gaudium meum, ut idem sapiatis, eandem caritatem habentes, unanimes, id ipsum sapientes;
11:2:3:PHILIPPIENS:1:1986:NOVA_VULGATA nihil per contentionem neque per inanem gloriam, sed in humilitate superiores sibi invicem arbitrantes;
11:2:4:PHILIPPIENS:1:1986:NOVA_VULGATA non, quae sua sunt, singuli considerantes, sed et ea, quae aliorum.
11:2:5:PHILIPPIENS:1:1986:NOVA_VULGATA Hoc sentite in vobis, quod et in Christo Iesu:
11:2:6:PHILIPPIENS:1:1986:NOVA_VULGATA qui cum in forma Dei esset, non rapinam arbitratus est esse se aequalem Deo,
11:2:7:PHILIPPIENS:1:1986:NOVA_VULGATA sed semetipsum exinanivit formam servi accipiens, in similitudinem hominum factus; et habitu inventus ut homo,
11:2:8:PHILIPPIENS:1:1986:NOVA_VULGATA humiliavit semetipsum factus oboediens usque ad mortem, mortem autem crucis.
11:2:9:PHILIPPIENS:1:1986:NOVA_VULGATA Propter quod et Deus illum exaltavit et donavit illi nomen, quod est super omne nomen,
11:2:10:PHILIPPIENS:1:1986:NOVA_VULGATA ut in nomine Iesu omne genu flectatur caelestium et terrestrium et infernorum,
11:2:11:PHILIPPIENS:1:1986:NOVA_VULGATA et omnis lingua confiteatur “ Dominus Iesus Christus! ”, in gloriam Dei Patris.
11:2:12:PHILIPPIENS:1:1986:NOVA_VULGATA Itaque, carissimi mei, sicut semper oboedistis, non ut in praesentia mei tantum sed multo magis nunc in absentia mea, cum metu et tremore vestram salutem operamini;
11:2:13:PHILIPPIENS:1:1986:NOVA_VULGATA Deus est enim, qui operatur in vobis et velle et perficere pro suo beneplacito.
11:2:14:PHILIPPIENS:1:1986:NOVA_VULGATA Omnia facite sine murmurationibus et haesitationibus,
11:2:15:PHILIPPIENS:1:1986:NOVA_VULGATA ut efficiamini sine querela et simplices, filii Dei sine reprehensione in medio generationis pravae et perversae, inter quos lucetis sicut luminaria in mundo,
11:2:16:PHILIPPIENS:1:1986:NOVA_VULGATA verbum vitae firmiter tenentes ad gloriam meam in die Christi, quia non in vacuum cucurri neque in vacuum laboravi.
11:2:17:PHILIPPIENS:1:1986:NOVA_VULGATA Sed et si delibor supra sacrificium et obsequium fidei vestrae, gaudeo et congaudeo omnibus vobis;
11:2:18:PHILIPPIENS:1:1986:NOVA_VULGATA idipsum autem et vos gaudete et congaudete mihi.
11:2:19:PHILIPPIENS:1:1986:NOVA_VULGATA Spero autem in Domino Iesu Timotheum cito me mittere ad vos, ut et ego bono animo sim, cognitis, quae circa vos sunt.
11:2:20:PHILIPPIENS:1:1986:NOVA_VULGATA Neminem enim habeo tam unanimem, qui sincere pro vobis sollicitus sit;
11:2:21:PHILIPPIENS:1:1986:NOVA_VULGATA omnes enim sua quaerunt, non quae sunt Iesu Christi.
11:2:22:PHILIPPIENS:1:1986:NOVA_VULGATA Probationem autem eius cognoscitis, quoniam sicut patri filius mecum servivit in evangelium.
11:2:23:PHILIPPIENS:1:1986:NOVA_VULGATA Hunc igitur spero me mittere, mox ut videro, quae circa me sunt;
11:2:24:PHILIPPIENS:1:1986:NOVA_VULGATA confido autem in Domino, quoniam et ipse cito veniam.
11:2:25:PHILIPPIENS:1:1986:NOVA_VULGATA Necessarium autem existimavi Epaphroditum fratrem et cooperatorem et commilitonem meum, vestrum autem apostolum et ministrum necessitatis meae, mittere ad vos,
11:2:26:PHILIPPIENS:1:1986:NOVA_VULGATA quoniam omnes vos desiderabat et maestus erat, propterea quod audieratis illum infirmatum.
11:2:27:PHILIPPIENS:1:1986:NOVA_VULGATA Nam et infirmatus est usque ad mortem, sed Deus misertus est eius; non solum autem eius, verum et mei, ne tristitiam super tristitiam haberem.
11:2:28:PHILIPPIENS:1:1986:NOVA_VULGATA Festinantius ergo misi illum, ut, viso eo, iterum gaudeatis, et ego sine tristitia sim.
11:2:29:PHILIPPIENS:1:1986:NOVA_VULGATA Excipite itaque illum in Domino cum omni gaudio et eiusmodi cum honore habetote,
11:2:30:PHILIPPIENS:1:1986:NOVA_VULGATA quoniam propter opus Christi usque ad mortem accessit in interitum tradens animam suam, ut suppleret id, quod vobis deerat ministerii erga me.
11:3:1:PHILIPPIENS:1:1986:NOVA_VULGATA De cetero, fratres mei, gaudete in Domino. Eadem vobis scribe re mihi quidem non pigrum, vobis autem securum.
11:3:2:PHILIPPIENS:1:1986:NOVA_VULGATA Videte canes, videte malos operarios, videte concisionem!
11:3:3:PHILIPPIENS:1:1986:NOVA_VULGATA Nos enim sumus circumcisio, qui Spiritu Dei servimus et gloriamur in Christo Iesu et non in carne fiduciam habentes,
11:3:4:PHILIPPIENS:1:1986:NOVA_VULGATA quamquam ego habeam confidentiam et in carne. Si quis alius videtur confidere in carne, ego magis:
11:3:5:PHILIPPIENS:1:1986:NOVA_VULGATA circumcisus octava die, ex genere Israel, de tribu Beniamin, Hebraeus ex Hebraeis, secundum legem pharisaeus,
11:3:6:PHILIPPIENS:1:1986:NOVA_VULGATA secundum aemulationem persequens ecclesiam, secundum iustitiam, quae in lege est, conversatus sine querela.
11:3:7:PHILIPPIENS:1:1986:NOVA_VULGATA Sed, quae mihi erant lucra, haec arbitratus sum propter Christum detrimentum.
11:3:8:PHILIPPIENS:1:1986:NOVA_VULGATA Verumtamen existimo omnia detrimentum esse propter eminentiam scientiae Christi Iesu Domini mei, propter quem omnia detrimentum feci et arbitror ut stercora, ut Christum lucrifaciam
11:3:9:PHILIPPIENS:1:1986:NOVA_VULGATA et inveniar in illo non habens meam iustitiam, quae ex lege est, sed illam, quae per fidem est Christi, quae ex Deo est iustitia in fide;
11:3:10:PHILIPPIENS:1:1986:NOVA_VULGATA ad cognoscendum illum et virtutem resurrectionis eius et communionem passionum illius, conformans me morti eius,
11:3:11:PHILIPPIENS:1:1986:NOVA_VULGATA si quo modo occurram ad resurrectionem, quae est ex mortuis.
11:3:12:PHILIPPIENS:1:1986:NOVA_VULGATA Non quod iam acceperim aut iam perfectus sim; persequor autem si umquam comprehendam, sicut et comprehensus sum a Christo Iesu.
11:3:13:PHILIPPIENS:1:1986:NOVA_VULGATA Fratres, ego me non arbitror comprehendisse; unum autem: quae quidem retro sunt, obliviscens, ad ea vero, quae ante sunt, extendens me
11:3:14:PHILIPPIENS:1:1986:NOVA_VULGATA ad destinatum persequor, ad bravium supernae vocationis Dei in Christo Iesu.
11:3:15:PHILIPPIENS:1:1986:NOVA_VULGATA Quicumque ergo perfecti, hoc sentiamus; et si quid aliter sapitis, et hoc vobis Deus revelabit;
11:3:16:PHILIPPIENS:1:1986:NOVA_VULGATA verumtamen, ad quod pervenimus, in eodem ambulemus.
11:3:17:PHILIPPIENS:1:1986:NOVA_VULGATA Coimitatores mei estote, fratres, et observate eos, qui ita ambulant, sicut habetis formam nos.
11:3:18:PHILIPPIENS:1:1986:NOVA_VULGATA Multi enim ambulant, quos saepe dicebam vobis, nunc autem et flens dico, inimicos crucis Christi,
11:3:19:PHILIPPIENS:1:1986:NOVA_VULGATA quorum finis interitus, quorum deus venter et gloria in confusione ipsorum, qui terrena sapiunt.
11:3:20:PHILIPPIENS:1:1986:NOVA_VULGATA Noster enim municipatus in caelis est, unde etiam salvatorem exspectamus Dominum Iesum Christum,
11:3:21:PHILIPPIENS:1:1986:NOVA_VULGATA qui transfigurabit corpus humilitatis nostrae, ut illud conforme faciat corpori gloriae suae secundum operationem, qua possit etiam subicere sibi omnia.
11:4:1:PHILIPPIENS:1:1986:NOVA_VULGATA Itaque, fratres mei carissimi et desideratissimi, gaudium et co rona mea, sic state in Domino, carissimi!
11:4:2:PHILIPPIENS:1:1986:NOVA_VULGATA Evodiam rogo et Syntychen deprecor idipsum sapere in Domino.
11:4:3:PHILIPPIENS:1:1986:NOVA_VULGATA Etiam rogo et te, germane compar, adiuva illas, quae mecum concertaverunt in evangelio cum Clemente et ceteris adiutoribus meis, quorum nomina sunt in libro vitae.
11:4:4:PHILIPPIENS:1:1986:NOVA_VULGATA Gaudete in Domino semper. Iterum dico: Gaudete!
11:4:5:PHILIPPIENS:1:1986:NOVA_VULGATA Modestia vestra nota sit omnibus hominibus. Dominus prope.
11:4:6:PHILIPPIENS:1:1986:NOVA_VULGATA Nihil solliciti sitis, sed in omnibus oratione et obsecratione cum gratiarum actione petitiones vestrae innotescant apud Deum.
11:4:7:PHILIPPIENS:1:1986:NOVA_VULGATA Et pax Dei, quae exsuperat omnem sensum, custodiet corda vestra et intellegentias vestras in Christo Iesu.
11:4:8:PHILIPPIENS:1:1986:NOVA_VULGATA De cetero, fratres, quaecumque sunt vera, quaecumque pudica, quaecumque iusta, quaecumque casta, quaecumque amabilia, quaecumque bonae famae, si qua virtus et si qua laus, haec cogitate;
11:4:9:PHILIPPIENS:1:1986:NOVA_VULGATA quae et didicistis et accepistis et audistis et vidistis in me, haec agite; et Deus pacis erit vobiscum.
11:4:10:PHILIPPIENS:1:1986:NOVA_VULGATA Gavisus sum autem in Domino vehementer, quoniam tandem aliquando refloruistis pro me sentire, sicut et sentiebatis, opportunitate autem carebatis.
11:4:11:PHILIPPIENS:1:1986:NOVA_VULGATA Non quasi propter penuriam dico, ego enim didici, in quibus sum, sufficiens esse.
11:4:12:PHILIPPIENS:1:1986:NOVA_VULGATA Scio et humiliari, scio et abundare; ubique et in omnibus institutus sum et satiari et esurire et abundare et penuriam pati.
11:4:13:PHILIPPIENS:1:1986:NOVA_VULGATA Omnia possum in eo, qui me confortat.
11:4:14:PHILIPPIENS:1:1986:NOVA_VULGATA Verumtamen bene fecistis communicantes tribulationi meae.
11:4:15:PHILIPPIENS:1:1986:NOVA_VULGATA Scitis autem et vos, Philippenses, quod in principio evangelii, quando profectus sum a Macedonia, nulla mihi ecclesia communicavit in ratione dati et accepti, nisi vos soli;
11:4:16:PHILIPPIENS:1:1986:NOVA_VULGATA quia et Thessalonicam et semel et bis in usum mihi misistis.
11:4:17:PHILIPPIENS:1:1986:NOVA_VULGATA Non quia quaero datum, sed requiro fructum, qui abundet in rationem vestram.
11:4:18:PHILIPPIENS:1:1986:NOVA_VULGATA Accepi autem omnia et abundo; repletus sum acceptis ab Epaphrodito, quae misistis odorem suavitatis, hostiam acceptam, placentem Deo.
11:4:19:PHILIPPIENS:1:1986:NOVA_VULGATA Deus autem meus implebit omne desiderium vestrum secundum divitias suas in gloria in Christo Iesu.
11:4:20:PHILIPPIENS:1:1986:NOVA_VULGATA Deo autem et Patri nostro gloria in saecula saeculorum. Amen.
11:4:21:PHILIPPIENS:1:1986:NOVA_VULGATA Salutate omnem sanctum in Christo Iesu. Salutant vos, qui mecum sunt, fratres.
11:4:22:PHILIPPIENS:1:1986:NOVA_VULGATA Salutant vos omnes sancti, maxime autem, qui de Caesaris domo sunt.
11:4:23:PHILIPPIENS:1:1986:NOVA_VULGATA Gratia Domini Iesu Christi cum spiritu vestro. Amen.
12:1:1:COLOSSIENS:1:1986:NOVA_VULGATA Paulus, apostolus Christi Iesu per voluntatem Dei, et Timotheus frater
12:1:2:COLOSSIENS:1:1986:NOVA_VULGATA his, qui sunt Colossis, sanctis et fidelibus fratribus in Christo: gratia vobis et pax a Deo Patre nostro.
12:1:3:COLOSSIENS:1:1986:NOVA_VULGATA Gratias agimus Deo Patri Domini nostri Iesu Christi semper pro vobis orantes,
12:1:4:COLOSSIENS:1:1986:NOVA_VULGATA audientes fidem vestram in Christo Iesu et dilectionem, quam habetis in sanctos omnes,
12:1:5:COLOSSIENS:1:1986:NOVA_VULGATA propter spem, quae reposita est vobis in caelis, quam ante audistis in verbo veritatis evangelii,
12:1:6:COLOSSIENS:1:1986:NOVA_VULGATA quod pervenit ad vos, sicut et in universo mundo est fructificans et crescens, sicut et in vobis, ex ea die, qua audistis et cognovistis gratiam Dei in veritate;
12:1:7:COLOSSIENS:1:1986:NOVA_VULGATA sicut didicistis ab Epaphra carissimo conservo nostro, qui est fidelis pro nobis minister Christi,
12:1:8:COLOSSIENS:1:1986:NOVA_VULGATA qui etiam manifestavit nobis dilectionem vestram in Spiritu.
12:1:9:COLOSSIENS:1:1986:NOVA_VULGATA Ideo et nos, ex qua die audivimus, non cessamus pro vobis orantes et postulantes, ut impleamini agnitione voluntatis eius in omni sapientia et intellectu spiritali,
12:1:10:COLOSSIENS:1:1986:NOVA_VULGATA ut ambuletis digne Domino per omnia placentes, in omni opere bono fructificantes et crescentes in scientia Dei,
12:1:11:COLOSSIENS:1:1986:NOVA_VULGATA in omni virtute confortati secundum potentiam claritatis eius in omnem patientiam et longanimitatem, cum gaudio
12:1:12:COLOSSIENS:1:1986:NOVA_VULGATA gratias agentes Patri, qui idoneos vos fecit in partem sortis sanctorum in lumine;
12:1:13:COLOSSIENS:1:1986:NOVA_VULGATA qui eripuit nos de potestate tenebrarum et transtulit in regnum Filii dilectionis suae,
12:1:14:COLOSSIENS:1:1986:NOVA_VULGATA in quo habemus redemptionem, remissionem peccatorum;
12:1:15:COLOSSIENS:1:1986:NOVA_VULGATA qui est imago Dei invisibilis, primogenitus omnis creaturae,
12:1:16:COLOSSIENS:1:1986:NOVA_VULGATA quia in ipso condita sunt universa in caelis et in terra, visibilia et invisibilia, sive throni sive dominationes sive principatus sive potestates. Omnia per ipsum et in ipsum creata sunt,
12:1:17:COLOSSIENS:1:1986:NOVA_VULGATA et ipse est ante omnia, et omnia in ipso constant.
12:1:18:COLOSSIENS:1:1986:NOVA_VULGATA Et ipse est caput corporis ecclesiae; qui est principium, primogenitus ex mortuis, ut sit in omnibus ipse primatum tenens,
12:1:19:COLOSSIENS:1:1986:NOVA_VULGATA quia in ipso complacuit omnem plenitudinem habitare
12:1:20:COLOSSIENS:1:1986:NOVA_VULGATA et per eum reconciliare omnia in ipsum, pacificans per sanguinem crucis eius, sive quae in terris sive quae in caelis sunt.
12:1:21:COLOSSIENS:1:1986:NOVA_VULGATA Et vos, cum essetis aliquando alienati et inimici sensu in operibus malis,
12:1:22:COLOSSIENS:1:1986:NOVA_VULGATA nunc autem reconciliavit in corpore carnis eius per mortem exhibere vos sanctos et immaculatos et irreprehensibiles coram ipso;
12:1:23:COLOSSIENS:1:1986:NOVA_VULGATA si tamen permanetis in fide fundati et stabiles et immobiles a spe evangelii, quod audistis, quod praedicatum est in universa creatura, quae sub caelo est, cuius factus sum ego Paulus minister.
12:1:24:COLOSSIENS:1:1986:NOVA_VULGATA Nunc gaudeo in passionibus pro vobis et adimpleo, ea quae desunt passionum Christi in carne mea pro corpore eius, quod est ecclesia,
12:1:25:COLOSSIENS:1:1986:NOVA_VULGATA cuius factus sum ego minister secundum dispensationem Dei, quae data est mihi in vos, ut impleam verbum Dei;
12:1:26:COLOSSIENS:1:1986:NOVA_VULGATA mysterium, quod absconditum fuit a saeculis et generationibus, nunc autem manifestatum est sanctis eius,
12:1:27:COLOSSIENS:1:1986:NOVA_VULGATA quibus voluit Deus notas facere divitias gloriae mysterii huius in gentibus, quod est Christus in vobis, spes gloriae;
12:1:28:COLOSSIENS:1:1986:NOVA_VULGATA quem nos annuntiamus, commonentes omnem hominem et docentes omnem hominem in omni sapientia, ut exhibeamus omnem hominem perfectum in Christo;
12:1:29:COLOSSIENS:1:1986:NOVA_VULGATA ad quod et laboro certando secundum operationem eius, quae operatur in me in virtute.
12:2:1:COLOSSIENS:1:1986:NOVA_VULGATA Volo enim vos scire qualem sollicitudinem habeam pro vo bis et pro his, qui sunt Laodiciae, et quicumque non viderunt faciem meam in carne,
12:2:2:COLOSSIENS:1:1986:NOVA_VULGATA ut consolentur corda ipsorum instructi in caritate et in omnes divitias plenitudinis intellectus, in agnitionem mysterii Dei, Christi,
12:2:3:COLOSSIENS:1:1986:NOVA_VULGATA in quo sunt omnes thesauri sapientiae et scientiae absconditi.
12:2:4:COLOSSIENS:1:1986:NOVA_VULGATA Hoc dico, ut nemo vos decipiat in subtilitate sermonum.
12:2:5:COLOSSIENS:1:1986:NOVA_VULGATA Nam etsi corpore absens sum, sed spiritu vobiscum sum, gaudens et videns ordinem vestrum et firmamentum eius, quae in Christum est, fidei vestrae.
12:2:6:COLOSSIENS:1:1986:NOVA_VULGATA Sicut ergo accepistis Christum Iesum Dominum, in ipso ambulate,
12:2:7:COLOSSIENS:1:1986:NOVA_VULGATA radicati et superaedificati in ipso et confirmati fide, sicut didicistis, abundantes in gratiarum actione.
12:2:8:COLOSSIENS:1:1986:NOVA_VULGATA Videte, ne quis vos depraedetur per philosophiam et inanem fallaciam secundum traditionem hominum, secundum elementa mundi et non secundum Christum;
12:2:9:COLOSSIENS:1:1986:NOVA_VULGATA quia in ipso inhabitat omnis plenitudo divinitatis corporaliter,
12:2:10:COLOSSIENS:1:1986:NOVA_VULGATA et estis in illo repleti, qui est caput omnis principatus et potestatis;
12:2:11:COLOSSIENS:1:1986:NOVA_VULGATA in quo et circumcisi estis circumcisione non manufacta in exspoliatione corporis carnis, in circumcisione Christi;
12:2:12:COLOSSIENS:1:1986:NOVA_VULGATA consepulti ei in baptismo, in quo et conresuscitati estis per fidem operationis Dei, qui suscitavit illum a mortuis;
12:2:13:COLOSSIENS:1:1986:NOVA_VULGATA et vos, cum mortui essetis in delictis et praeputio carnis vestrae, convivificavit cum illo, donans nobis omnia delicta,
12:2:14:COLOSSIENS:1:1986:NOVA_VULGATA delens, quod adversum nos erat, chirographum decretis, quod erat contrarium nobis, et ipsum tulit de medio affigens illud cruci;
12:2:15:COLOSSIENS:1:1986:NOVA_VULGATA exspolians principatus et potestates traduxit confidenter, triumphans illos in semetipso.
12:2:16:COLOSSIENS:1:1986:NOVA_VULGATA Nemo ergo vos iudicet in cibo aut in potu aut ex parte diei festi aut neomeniae aut sabbatorum,
12:2:17:COLOSSIENS:1:1986:NOVA_VULGATA quae sunt umbra futurorum, corpus autem Christi.
12:2:18:COLOSSIENS:1:1986:NOVA_VULGATA Nemo vos bravio defraudet complacens sibi in humilitate et religione angelorum propter ea, quae vidit, ingrediens, frustra inflatus sensu carnis suae
12:2:19:COLOSSIENS:1:1986:NOVA_VULGATA et non tenens caput, ex quo totum corpus per nexus et coniunctiones subministratum et compaginatum crescit in augmentum Dei.
12:2:20:COLOSSIENS:1:1986:NOVA_VULGATA Si mortui estis cum Christo ab elementis mundi, quid tamquam viventes in mundo decretis subicimini:
12:2:21:COLOSSIENS:1:1986:NOVA_VULGATA “ Ne tetigeris neque gustaveris neque contrectaveris ”,
12:2:22:COLOSSIENS:1:1986:NOVA_VULGATA quae sunt omnia in corruptionem ipso usu secundum praecepta et doctrinas hominum?
12:2:23:COLOSSIENS:1:1986:NOVA_VULGATA Quae sunt rationem quidem habentia sapientiae in superstitione et humilitate, et non parcendo corpori, non in honore aliquo ad saturitatem carnis.
12:3:1:COLOSSIENS:1:1986:NOVA_VULGATA Igitur, si conresurrexistis Chri sto, quae sursum sunt quaerite, ubi Christus est in dextera Dei sedens;
12:3:2:COLOSSIENS:1:1986:NOVA_VULGATA quae sursum sunt sapite, non quae supra terram.
12:3:3:COLOSSIENS:1:1986:NOVA_VULGATA Mortui enim estis, et vita vestra abscondita est cum Christo in Deo!
12:3:4:COLOSSIENS:1:1986:NOVA_VULGATA Cum Christus apparuerit, vita vestra, tunc et vos apparebitis cum ipso in gloria.
12:3:5:COLOSSIENS:1:1986:NOVA_VULGATA Mortificate ergo membra, quae sunt super terram: fornicationem, immunditiam, libidinem, concupiscentiam malam et avaritiam, quae est simulacrorum servitus,
12:3:6:COLOSSIENS:1:1986:NOVA_VULGATA propter quae venit ira Dei super filios incredulitatis;
12:3:7:COLOSSIENS:1:1986:NOVA_VULGATA in quibus et vos ambulastis aliquando, cum viveretis in illis.
12:3:8:COLOSSIENS:1:1986:NOVA_VULGATA Nunc autem deponite et vos omnia: iram, indignationem, malitiam, blasphemiam, turpem sermonem de ore vestro;
12:3:9:COLOSSIENS:1:1986:NOVA_VULGATA nolite mentiri invicem, qui exuistis vos veterem hominem cum actibus eius
12:3:10:COLOSSIENS:1:1986:NOVA_VULGATA et induistis novum, eum, qui renovatur in agnitionem secundum imaginem eius, qui creavit eum,
12:3:11:COLOSSIENS:1:1986:NOVA_VULGATA ubi non est Graecus et Iudaeus, circumcisio et praeputium, barbarus, Scytha, servus, liber, sed omnia et in omnibus Christus.
12:3:12:COLOSSIENS:1:1986:NOVA_VULGATA Induite vos ergo, sicut electi Dei, sancti et dilecti, viscera misericordiae, benignitatem, humilitatem, mansuetudinem, longanimitatem,
12:3:13:COLOSSIENS:1:1986:NOVA_VULGATA supportantes invicem et donantes vobis ipsis, si quis adversus aliquem habet querelam; sicut et Dominus donavit vobis, ita et vos;
12:3:14:COLOSSIENS:1:1986:NOVA_VULGATA super omnia autem haec: caritatem, quod est vinculum perfectionis.
12:3:15:COLOSSIENS:1:1986:NOVA_VULGATA Et pax Christi dominetur in cordibus vestris, ad quam et vocati estis in uno corpore. Et grati estote.
12:3:16:COLOSSIENS:1:1986:NOVA_VULGATA Verbum Christi habitet in vobis abundanter, in omni sapientia docentes et commonentes vosmetipsos psalmis, hymnis, canticis spiritalibus, in gratia cantantes in cordibus vestris Deo;
12:3:17:COLOSSIENS:1:1986:NOVA_VULGATA et omne, quodcumque facitis in verbo aut in opere, omnia in nomine Domini Iesu gratias agentes Deo Patri per ipsum.
12:3:18:COLOSSIENS:1:1986:NOVA_VULGATA Mulieres, subditae estote viris, sicut oportet in Domino.
12:3:19:COLOSSIENS:1:1986:NOVA_VULGATA Viri, diligite uxores et nolite amari esse ad illas.
12:3:20:COLOSSIENS:1:1986:NOVA_VULGATA Filii, oboedite parentibus per omnia; hoc enim placitum est in Domino.
12:3:21:COLOSSIENS:1:1986:NOVA_VULGATA Patres, nolite ad indignationem provocare filios vestros, ut non pusillo animo fiant.
12:3:22:COLOSSIENS:1:1986:NOVA_VULGATA Servi, oboedite per omnia dominis carnalibus, non ad oculum servientes, quasi hominibus placentes, sed in simplicitate cordis, timentes Dominum.
12:3:23:COLOSSIENS:1:1986:NOVA_VULGATA Quodcumque facitis, ex animo operamini sicut Domino et non hominibus,
12:3:24:COLOSSIENS:1:1986:NOVA_VULGATA scientes quod a Domino accipietis retributionem hereditatis. Domino Christo servite;
12:3:25:COLOSSIENS:1:1986:NOVA_VULGATA qui enim iniuriam facit, recipiet id quod inique gessit, et non est personarum acceptio.
12:4:1:COLOSSIENS:1:1986:NOVA_VULGATA Domini, quod iustum est et aequum, servis praestate, scien tes quoniam et vos Dominum habetis in caelo.
12:4:2:COLOSSIENS:1:1986:NOVA_VULGATA Orationi instate, vigilantes in ea in gratiarum actione,
12:4:3:COLOSSIENS:1:1986:NOVA_VULGATA orantes simul et pro nobis, ut Deus aperiat nobis ostium sermonis ad loquendum mysterium Christi, propter quod etiam vinctus sum,
12:4:4:COLOSSIENS:1:1986:NOVA_VULGATA ut manifestem illud, ita ut oportet me loqui.
12:4:5:COLOSSIENS:1:1986:NOVA_VULGATA In sapientia ambulate ad eos, qui foris sunt, tempus redimentes.
12:4:6:COLOSSIENS:1:1986:NOVA_VULGATA Sermo vester semper sit in gratia, sale conditus, ut sciatis quomodo oporteat vos unicuique respondere.
12:4:7:COLOSSIENS:1:1986:NOVA_VULGATA Quae circa me sunt, omnia vobis nota faciet Tychicus, carissimus frater et fidelis minister et conservus in Domino,
12:4:8:COLOSSIENS:1:1986:NOVA_VULGATA quem misi ad vos ad hoc ipsum, ut cognoscatis, quae circa nos sunt, et consoletur corda vestra,
12:4:9:COLOSSIENS:1:1986:NOVA_VULGATA cum Onesimo fideli et carissimo fratre, qui est ex vobis; omnia, quae hic aguntur, nota facient vobis.
12:4:10:COLOSSIENS:1:1986:NOVA_VULGATA Salutat vos Aristarchus concaptivus meus et Marcus consobrinus Barnabae, de quo accepistis mandata — si venerit ad vos, excipite illum —
12:4:11:COLOSSIENS:1:1986:NOVA_VULGATA et Iesus, qui dicitur Iustus, qui sunt ex circumcisione; hi soli adiutores in regno Dei, qui mihi fuerunt solacio.
12:4:12:COLOSSIENS:1:1986:NOVA_VULGATA Salutat vos Epaphras, qui ex vobis est, servus Christi Iesu, semper certans pro vobis in orationibus, ut stetis perfecti et impleti in omni voluntate Dei.
12:4:13:COLOSSIENS:1:1986:NOVA_VULGATA Testimonium enim illi perhibeo, quod habet multum laborem pro vobis et pro his, qui sunt Laodiciae et qui Hierapoli.
12:4:14:COLOSSIENS:1:1986:NOVA_VULGATA Salutat vos Lucas, medicus carissimus, et Demas.
12:4:15:COLOSSIENS:1:1986:NOVA_VULGATA Salutate fratres, qui sunt Laodiciae, et Nympham et, quae in domo eius est, ecclesiam.
12:4:16:COLOSSIENS:1:1986:NOVA_VULGATA Et cum lecta fuerit apud vos epistula, facite ut et in Laodicensium ecclesia legatur, et eam, quae ex Laodicia est, vos quoque legatis.
12:4:17:COLOSSIENS:1:1986:NOVA_VULGATA Et dicite Archippo: “ Vide ministerium, quod accepisti in Domino, ut illud impleas ”.
12:4:18:COLOSSIENS:1:1986:NOVA_VULGATA Salutatio mea manu Pauli. Memores estote vinculorum meorum. Gratia vobiscum.
13:1:1:1THESSALONICIENS:1:1986:NOVA_VULGATA Paulus et Silvanus et Timotheus ecclesiae Thessalonicensium in Deo Patre et Domino Iesu Christo: gratia vobis et pax.
13:1:2:1THESSALONICIENS:1:1986:NOVA_VULGATA Gratias agimus Deo semper pro omnibus vobis, memoriam facientes in orationibus nostris, sine intermissione;
13:1:3:1THESSALONICIENS:1:1986:NOVA_VULGATA memores operis fidei vestrae et laboris caritatis et sustinentiae spei Domini nostri Iesu Christi ante Deum et Patrem nostrum;
13:1:4:1THESSALONICIENS:1:1986:NOVA_VULGATA scientes, fratres, dilecti a Deo, electionem vestram,
13:1:5:1THESSALONICIENS:1:1986:NOVA_VULGATA quia evangelium nostrum non fuit ad vos in sermone tantum sed et in virtute et in Spiritu Sancto et in plenitudine multa, sicut scitis quales fuerimus vobis propter vos.
13:1:6:1THESSALONICIENS:1:1986:NOVA_VULGATA Et vos imitatores nostri facti estis et Domini, excipientes verbum in tribulatione multa cum gaudio Spiritus Sancti,
13:1:7:1THESSALONICIENS:1:1986:NOVA_VULGATA ita ut facti sitis forma omnibus credentibus in Macedonia et in Achaia.
13:1:8:1THESSALONICIENS:1:1986:NOVA_VULGATA A vobis enim diffamatus est sermo Domini non solum in Macedonia et in Achaia, sed in omni loco fides vestra, quae est ad Deum, profecta est, ita ut non sit nobis necesse quidquam loqui;
13:1:9:1THESSALONICIENS:1:1986:NOVA_VULGATA ipsi enim de nobis annuntiant qualem introitum habuerimus ad vos, et quomodo conversi estis ad Deum a simulacris, servire Deo vivo et vero
13:1:10:1THESSALONICIENS:1:1986:NOVA_VULGATA et exspectare Filium eius de caelis, quem suscitavit ex mortuis, Iesum, qui eripit nos ab ira ventura.
13:2:1:1THESSALONICIENS:1:1986:NOVA_VULGATA Nam ipsi scitis, fratres, introi tum nostrum ad vos, quia non inanis fuit;
13:2:2:1THESSALONICIENS:1:1986:NOVA_VULGATA sed ante passi et contumeliis affecti, sicut scitis, in Philippis, fiduciam habuimus in Deo nostro loqui ad vos evangelium Dei in multa sollicitudine.
13:2:3:1THESSALONICIENS:1:1986:NOVA_VULGATA Exhortatio enim nostra non ex errore neque ex immunditia neque in dolo,
13:2:4:1THESSALONICIENS:1:1986:NOVA_VULGATA sed sicut probati sumus a Deo, ut crederetur nobis evangelium, ita loquimur non quasi hominibus placentes, sed Deo, qui probat corda nostra.
13:2:5:1THESSALONICIENS:1:1986:NOVA_VULGATA Neque enim aliquando fuimus in sermone adulationis, sicut scitis, neque sub praetextu avaritiae, Deus testis,
13:2:6:1THESSALONICIENS:1:1986:NOVA_VULGATA nec quaerentes ab hominibus gloriam, neque a vobis neque ab aliis;
13:2:7:1THESSALONICIENS:1:1986:NOVA_VULGATA cum possemus oneri esse ut Christi apostoli, sed facti sumus parvuli in medio vestrum, tamquam si nutrix foveat filios suos;
13:2:8:1THESSALONICIENS:1:1986:NOVA_VULGATA ita desiderantes vos, cupide volebamus tradere vobis non solum evangelium Dei sed etiam animas nostras, quoniam carissimi nobis facti estis.
13:2:9:1THESSALONICIENS:1:1986:NOVA_VULGATA Memores enim estis, fratres, laboris nostri et fatigationis; nocte et die operantes, ne quem vestrum gravaremus, praedicavimus in vobis evangelium Dei.
13:2:10:1THESSALONICIENS:1:1986:NOVA_VULGATA Vos testes estis et Deus, quam sancte et iuste et sine querela vobis, qui credidistis, fuimus;
13:2:11:1THESSALONICIENS:1:1986:NOVA_VULGATA sicut scitis qualiter unumquemque vestrum, tamquam pater filios suos,
13:2:12:1THESSALONICIENS:1:1986:NOVA_VULGATA deprecantes vos et consolantes testificati sumus, ut ambularetis digne Deo, qui vocat vos in suum regnum et gloriam.
13:2:13:1THESSALONICIENS:1:1986:NOVA_VULGATA Ideo et nos gratias agimus Deo sine intermissione, quoniam cum accepissetis a nobis verbum auditus Dei, accepistis non ut verbum hominum sed, sicut est vere, verbum Dei, quod et operatur in vobis, qui creditis.
13:2:14:1THESSALONICIENS:1:1986:NOVA_VULGATA Vos enim imitatores facti estis, fratres, ecclesiarum Dei, quae sunt in Iudaea in Christo Iesu; quia eadem passi estis et vos a contribulibus vestris, sicut et ipsi a Iudaeis,
13:2:15:1THESSALONICIENS:1:1986:NOVA_VULGATA qui et Dominum occiderunt Iesum et prophetas et nos persecuti sunt et Deo non placent et omnibus hominibus adversantur,
13:2:16:1THESSALONICIENS:1:1986:NOVA_VULGATA prohibentes nos gentibus loqui, ut salvae fiant, ut impleant peccata sua semper. Pervenit autem ira Dei super illos usque in finem.
13:2:17:1THESSALONICIENS:1:1986:NOVA_VULGATA Nos autem, fratres, desolati a vobis ad tempus horae, facie non corde, abundantius festinavimus faciem vestram videre cum multo desiderio.
13:2:18:1THESSALONICIENS:1:1986:NOVA_VULGATA Propter quod voluimus venire ad vos, ego quidem Paulus et semel et iterum; et impedivit nos Satanas.
13:2:19:1THESSALONICIENS:1:1986:NOVA_VULGATA Quae est enim nostra spes aut gaudium aut corona gloriae — nonne et vos — ante Dominum nostrum Iesum in adventu eius?
13:2:20:1THESSALONICIENS:1:1986:NOVA_VULGATA Vos enim estis gloria nostra et gaudium.
13:3:1:1THESSALONICIENS:1:1986:NOVA_VULGATA Propter quod non sustinentes amplius, placuit nobis, ut relin queremur Athenis soli,
13:3:2:1THESSALONICIENS:1:1986:NOVA_VULGATA et misimus Timotheum, fratrem nostrum et cooperatorem Dei in evangelio Christi, ad confirmandos vos et exhortandos pro fide vestra,
13:3:3:1THESSALONICIENS:1:1986:NOVA_VULGATA ut nemo turbetur in tribulationibus istis. Ipsi enim scitis quod in hoc positi sumus;
13:3:4:1THESSALONICIENS:1:1986:NOVA_VULGATA nam et cum apud vos essemus, praedicebamus vobis passuros nos tribulationes, sicut et factum est et scitis.
13:3:5:1THESSALONICIENS:1:1986:NOVA_VULGATA Propterea et ego amplius non sustinens, misi ad cognoscendam fidem vestram, ne forte tentaverit vos is qui tentat, et inanis fiat labor noster.
13:3:6:1THESSALONICIENS:1:1986:NOVA_VULGATA Nunc autem, veniente Timotheo ad nos a vobis et annuntiante nobis fidem et caritatem vestram, et quia memoriam nostri habetis bonam semper, desiderantes nos videre, sicut nos quoque vos;
13:3:7:1THESSALONICIENS:1:1986:NOVA_VULGATA ideo consolati sumus, fratres, propter vos in omni necessitate et tribulatione nostra per vestram fidem;
13:3:8:1THESSALONICIENS:1:1986:NOVA_VULGATA quoniam nunc vivimus, si vos statis in Domino.
13:3:9:1THESSALONICIENS:1:1986:NOVA_VULGATA Quam enim gratiarum actionem possumus Deo retribuere pro vobis in omni gaudio, quo gaudemus propter vos ante Deum nostrum,
13:3:10:1THESSALONICIENS:1:1986:NOVA_VULGATA nocte et die abundantius orantes, ut videamus faciem vestram et compleamus ea, quae desunt fidei vestrae?
13:3:11:1THESSALONICIENS:1:1986:NOVA_VULGATA Ipse autem Deus et Pater noster et Dominus noster Iesus dirigat viam nostram ad vos;
13:3:12:1THESSALONICIENS:1:1986:NOVA_VULGATA vos autem Dominus abundare et superabundare faciat caritate in invicem et in omnes, quemadmodum et nos in vos;
13:3:13:1THESSALONICIENS:1:1986:NOVA_VULGATA ad confirmanda corda vestra sine querela in sanctitate ante Deum et Patrem nostrum, in adventu Domini nostri Iesu cum omnibus sanctis eius. Amen.
13:4:1:1THESSALONICIENS:1:1986:NOVA_VULGATA De cetero ergo, fratres, rogamus vos et obsecramus in Domino Iesu, ut — quemadmodum accepistis a nobis quomodo vos oporteat ambulare et placere Deo, sicut et ambulatis — ut abundetis magis.
13:4:2:1THESSALONICIENS:1:1986:NOVA_VULGATA Scitis enim, quae praecepta dederimus vobis per Dominum Iesum.
13:4:3:1THESSALONICIENS:1:1986:NOVA_VULGATA Haec est enim voluntas Dei, sanctificatio vestra,
13:4:4:1THESSALONICIENS:1:1986:NOVA_VULGATA ut abstineatis a fornicatione; ut sciat unusquisque vestrum suum vas possidere in sanctificatione et honore,
13:4:5:1THESSALONICIENS:1:1986:NOVA_VULGATA non in passione desiderii, sicut et gentes, quae ignorant Deum;
13:4:6:1THESSALONICIENS:1:1986:NOVA_VULGATA ut ne quis supergrediatur neque circumveniat in negotio fratrem suum, quoniam vindex est Dominus de his omnibus, sicut et praediximus vobis et testificati sumus.
13:4:7:1THESSALONICIENS:1:1986:NOVA_VULGATA Non enim vocavit nos Deus in immunditiam sed in sanctificationem.
13:4:8:1THESSALONICIENS:1:1986:NOVA_VULGATA Itaque, qui spernit, non hominem spernit sed Deum, qui etiam dat Spiritum suum Sanctum in vos.
13:4:9:1THESSALONICIENS:1:1986:NOVA_VULGATA De caritate autem fraternitatis non necesse habetis, ut vobis scribam; ipsi enim vos a Deo edocti estis, ut diligatis invicem;
13:4:10:1THESSALONICIENS:1:1986:NOVA_VULGATA etenim facitis illud in omnes fratres in universa Macedonia. Rogamus autem vos, fratres, ut abundetis magis;
13:4:11:1THESSALONICIENS:1:1986:NOVA_VULGATA et operam detis, ut quieti sitis et ut vestrum negotium agatis et operemini manibus vestris, sicut praecipimus vobis;
13:4:12:1THESSALONICIENS:1:1986:NOVA_VULGATA ut honeste ambuletis ad eos, qui foris sunt, et nullius aliquid desideretis.
13:4:13:1THESSALONICIENS:1:1986:NOVA_VULGATA Nolumus autem vos ignorare, fratres, de dormientibus, ut non contristemini sicut et ceteri, qui spem non habent.
13:4:14:1THESSALONICIENS:1:1986:NOVA_VULGATA Si enim credimus quod Iesus mortuus est et resurrexit, ita et Deus eos, qui dormierunt, per Iesum adducet cum eo.
13:4:15:1THESSALONICIENS:1:1986:NOVA_VULGATA Hoc enim vobis dicimus in verbo Domini, quia nos, qui vivimus, qui relinquimur in adventum Domini, non praeveniemus eos, qui dormierunt;
13:4:16:1THESSALONICIENS:1:1986:NOVA_VULGATA quoniam ipse Dominus in iussu, in voce archangeli et in tuba Dei descendet de caelo, et mortui, qui in Christo sunt, resurgent primi;
13:4:17:1THESSALONICIENS:1:1986:NOVA_VULGATA deinde nos, qui vivimus, qui relinquimur, simul rapiemur cum illis in nubibus obviam Domino in aera, et sic semper cum Domino erimus.
13:4:18:1THESSALONICIENS:1:1986:NOVA_VULGATA Itaque consolamini invicem in verbis istis.
13:5:1:1THESSALONICIENS:1:1986:NOVA_VULGATA De temporibus autem et mo mentis, fratres, non indigetis, ut scribatur vobis;
13:5:2:1THESSALONICIENS:1:1986:NOVA_VULGATA ipsi enim diligenter scitis quia dies Domini, sicut fur in nocte, ita veniet.
13:5:3:1THESSALONICIENS:1:1986:NOVA_VULGATA Cum enim dixerint: “ Pax et securitas ”, tunc repentinus eis superveniet interitus, sicut dolor in utero habenti, et non effugient.
13:5:4:1THESSALONICIENS:1:1986:NOVA_VULGATA Vos autem, fratres, non estis in tenebris, ut vos dies ille tamquam fur comprehendat;
13:5:5:1THESSALONICIENS:1:1986:NOVA_VULGATA omnes enim vos filii lucis estis et filii diei. Non sumus noctis neque tenebrarum;
13:5:6:1THESSALONICIENS:1:1986:NOVA_VULGATA igitur non dormiamus sicut ceteri, sed vigilemus et sobrii simus.
13:5:7:1THESSALONICIENS:1:1986:NOVA_VULGATA Qui enim dormiunt, nocte dormiunt; et, qui ebrii sunt, nocte inebriantur.
13:5:8:1THESSALONICIENS:1:1986:NOVA_VULGATA Nos autem, qui diei sumus, sobrii simus, induti loricam fidei et caritatis et galeam spem salutis;
13:5:9:1THESSALONICIENS:1:1986:NOVA_VULGATA quoniam non posuit nos Deus in iram sed in acquisitionem salutis per Dominum nostrum Iesum Christum,
13:5:10:1THESSALONICIENS:1:1986:NOVA_VULGATA qui mortuus est pro nobis, ut sive vigilemus sive dormiamus, simul cum illo vivamus.
13:5:11:1THESSALONICIENS:1:1986:NOVA_VULGATA Propter quod consolamini invicem et aedificate alterutrum, sicut et facitis.
13:5:12:1THESSALONICIENS:1:1986:NOVA_VULGATA Rogamus autem vos, fratres, ut noveritis eos, qui laborant inter vos et praesunt vobis in Domino et monent vos,
13:5:13:1THESSALONICIENS:1:1986:NOVA_VULGATA ut habeatis illos superabundanter in caritate propter opus illorum. Pacem habete inter vos.
13:5:14:1THESSALONICIENS:1:1986:NOVA_VULGATA Hortamur autem vos, fratres: corripite inquietos, consolamini pusillanimes, suscipite infirmos, longanimes estote ad omnes.
13:5:15:1THESSALONICIENS:1:1986:NOVA_VULGATA Videte, ne quis malum pro malo alicui reddat, sed semper, quod bonum est, sectamini et in invicem et in omnes.
13:5:16:1THESSALONICIENS:1:1986:NOVA_VULGATA Semper gaudete,
13:5:17:1THESSALONICIENS:1:1986:NOVA_VULGATA sine intermissione orate,
13:5:18:1THESSALONICIENS:1:1986:NOVA_VULGATA in omnibus gratias agite; haec enim voluntas Dei est in Christo Iesu erga vos.
13:5:19:1THESSALONICIENS:1:1986:NOVA_VULGATA Spiritum nolite exstinguere,
13:5:20:1THESSALONICIENS:1:1986:NOVA_VULGATA prophetias nolite spernere;
13:5:21:1THESSALONICIENS:1:1986:NOVA_VULGATA omnia autem probate, quod bonum est tenete,
13:5:22:1THESSALONICIENS:1:1986:NOVA_VULGATA ab omni specie mala abstinete vos.
13:5:23:1THESSALONICIENS:1:1986:NOVA_VULGATA Ipse autem Deus pacis sanctificet vos per omnia, et integer spiritus vester et anima et corpus sine querela in adventu Domini nostri Iesu Christi servetur.
13:5:24:1THESSALONICIENS:1:1986:NOVA_VULGATA Fidelis est, qui vocat vos, qui etiam faciet.
13:5:25:1THESSALONICIENS:1:1986:NOVA_VULGATA Fratres, orate etiam pro nobis.
13:5:26:1THESSALONICIENS:1:1986:NOVA_VULGATA Salutate fratres omnes in osculo sancto.
13:5:27:1THESSALONICIENS:1:1986:NOVA_VULGATA Adiuro vos per Dominum, ut legatur epistula omnibus fratribus.
13:5:28:1THESSALONICIENS:1:1986:NOVA_VULGATA Gratia Domini nostri Iesu Christi vobiscum.
14:1:1:2THESSALONICIENS:1:1986:NOVA_VULGATA Paulus et Silvanus et Timotheus ecclesiae Thessalonicensium in Deo Patre nostro et Domino Iesu Christo:
14:1:2:2THESSALONICIENS:1:1986:NOVA_VULGATA gratia vobis et pax a Deo Patre nostro et Domino Iesu Christo.
14:1:3:2THESSALONICIENS:1:1986:NOVA_VULGATA Gratias agere debemus Deo semper pro vobis, fratres, sicut dignum est, quoniam supercrescit fides vestra, et abundat caritas uniuscuiusque omnium vestrum in invicem,
14:1:4:2THESSALONICIENS:1:1986:NOVA_VULGATA ita ut et nos ipsi in vobis gloriemur in ecclesiis Dei pro patientia vestra et fide in omnibus persecutionibus vestris et tribulationibus, quas sustinetis,
14:1:5:2THESSALONICIENS:1:1986:NOVA_VULGATA indicium iusti iudicii Dei, ut digni habeamini regno Dei, pro quo et patimini;
14:1:6:2THESSALONICIENS:1:1986:NOVA_VULGATA si quidem iustum est apud Deum retribuere tribulationem his, qui vos tribulant,
14:1:7:2THESSALONICIENS:1:1986:NOVA_VULGATA et vobis, qui tribulamini, requiem nobiscum in revelatione Domini Iesu de caelo cum angelis virtutis eius,
14:1:8:2THESSALONICIENS:1:1986:NOVA_VULGATA in igne flammae, dantis vindictam his, qui non noverunt Deum et qui non oboediunt evangelio Domini nostri Iesu;
14:1:9:2THESSALONICIENS:1:1986:NOVA_VULGATA qui poenas dabunt interitu aeterno a facie Domini et a gloria virtutis eius,
14:1:10:2THESSALONICIENS:1:1986:NOVA_VULGATA cum venerit glorificari in sanctis suis et admirabilis fieri in omnibus, qui crediderunt; quia creditum est testimonium nostrum super vos in die illo.
14:1:11:2THESSALONICIENS:1:1986:NOVA_VULGATA Ad quod etiam oramus semper pro vobis, ut dignetur vos vocatione sua Deus noster et impleat omnem voluntatem bonitatis et opus fidei in virtute;
14:1:12:2THESSALONICIENS:1:1986:NOVA_VULGATA ut glorificetur nomen Domini nostri Iesu Christi in vobis, et vos in illo, secundum gratiam Dei nostri et Domini Iesu Christi.
14:2:1:2THESSALONICIENS:1:1986:NOVA_VULGATA Rogamus autem vos, fratres, circa adventum Domini nostri Iesu Christi et nostram congregationem in ipsum,
14:2:2:2THESSALONICIENS:1:1986:NOVA_VULGATA ut non cito moveamini a sensu neque terreamini, neque per spiritum neque per verbum neque per epistulam tamquam per nos, quasi instet dies Domini.
14:2:3:2THESSALONICIENS:1:1986:NOVA_VULGATA Ne quis vos seducat ullo modo; quoniam, nisi venerit discessio primum, et revelatus fuerit homo iniquitatis, filius perditionis,
14:2:4:2THESSALONICIENS:1:1986:NOVA_VULGATA qui adversatur et extollitur supra omne, quod dicitur Deus aut quod colitur, ita ut in templo Dei sedeat, ostendens se quia sit Deus.
14:2:5:2THESSALONICIENS:1:1986:NOVA_VULGATA Non retinetis quod, cum adhuc essem apud vos, haec dicebam vobis?
14:2:6:2THESSALONICIENS:1:1986:NOVA_VULGATA Et nunc quid detineat scitis, ut ipse reveletur in suo tempore.
14:2:7:2THESSALONICIENS:1:1986:NOVA_VULGATA Nam mysterium iam operatur iniquitatis; tantum qui tenet nunc, donec de medio fiat.
14:2:8:2THESSALONICIENS:1:1986:NOVA_VULGATA Et tunc revelabitur ille iniquus, quem Dominus Iesus interficiet spiritu oris sui et destruet illustratione adventus sui,
14:2:9:2THESSALONICIENS:1:1986:NOVA_VULGATA eum, cuius est adventus secundum operationem Satanae in omni virtute et signis et prodigiis mendacibus
14:2:10:2THESSALONICIENS:1:1986:NOVA_VULGATA et in omni seductione iniquitatis his, qui pereunt, eo quod caritatem veritatis non receperunt, ut salvi fierent.
14:2:11:2THESSALONICIENS:1:1986:NOVA_VULGATA Et ideo mittit illis Deus operationem erroris, ut credant mendacio,
14:2:12:2THESSALONICIENS:1:1986:NOVA_VULGATA ut iudicentur omnes, qui non crediderunt veritati, sed consenserunt iniquitati.
14:2:13:2THESSALONICIENS:1:1986:NOVA_VULGATA Nos autem debemus gratias agere Deo semper pro vobis, fratres, dilecti a Domino, quod elegerit vos Deus primitias in salutem, in sanctificatione Spiritus et fide veritatis;
14:2:14:2THESSALONICIENS:1:1986:NOVA_VULGATA ad quod et vocavit vos per evangelium nostrum in acquisitionem gloriae Domini nostri Iesu Christi.
14:2:15:2THESSALONICIENS:1:1986:NOVA_VULGATA Itaque, fratres, state et tenete traditiones, quas didicistis sive per sermonem sive per epistulam nostram.
14:2:16:2THESSALONICIENS:1:1986:NOVA_VULGATA Ipse autem Dominus noster Iesus Christus et Deus Pater noster, qui dilexit nos et dedit consolationem aeternam et spem bonam in gratia,
14:2:17:2THESSALONICIENS:1:1986:NOVA_VULGATA consoletur corda vestra et confirmet in omni opere et sermone bono.
14:3:1:2THESSALONICIENS:1:1986:NOVA_VULGATA De cetero, fratres, orate pro nobis, ut sermo Domini currat et glorificetur sicut et apud vos,
14:3:2:2THESSALONICIENS:1:1986:NOVA_VULGATA et ut liberemur ab importunis et malis hominibus; non enim omnium est fides.
14:3:3:2THESSALONICIENS:1:1986:NOVA_VULGATA Fidelis autem Dominus est, qui confirmabit vos et custodiet a Malo.
14:3:4:2THESSALONICIENS:1:1986:NOVA_VULGATA Confidimus autem de vobis in Domino, quoniam, quae praecipimus, et facitis et facietis.
14:3:5:2THESSALONICIENS:1:1986:NOVA_VULGATA Dominus autem dirigat corda vestra in caritatem Dei et patientiam Christi.
14:3:6:2THESSALONICIENS:1:1986:NOVA_VULGATA Praecipimus autem vobis, fratres, in nomine Domini nostri Iesu Christi, ut subtrahatis vos ab omni fratre ambulante inordinate et non secundum traditionem, quam acceperunt a nobis.
14:3:7:2THESSALONICIENS:1:1986:NOVA_VULGATA Ipsi enim scitis quemadmodum oporteat imitari nos, quoniam non inordinati fuimus inter vos
14:3:8:2THESSALONICIENS:1:1986:NOVA_VULGATA neque gratìs panem manducavimus ab aliquo sed in labore et fatigatione, nocte et die operantes, ne quem vestrum gravaremus;
14:3:9:2THESSALONICIENS:1:1986:NOVA_VULGATA non quasi non habuerimus potestatem, sed ut nosmetipsos formam daremus vobis ad imitandum nos.
14:3:10:2THESSALONICIENS:1:1986:NOVA_VULGATA Nam et cum essemus apud vos, hoc praecipiebamus vobis: Si quis non vult operari, nec manducet.
14:3:11:2THESSALONICIENS:1:1986:NOVA_VULGATA Audimus enim inter vos quosdam ambulare inordinate, nihil operantes sed curiose agentes;
14:3:12:2THESSALONICIENS:1:1986:NOVA_VULGATA his autem, qui eiusmodi sunt, praecipimus et obsecramus in Domino Iesu Christo, ut cum quiete operantes suum panem manducent.
14:3:13:2THESSALONICIENS:1:1986:NOVA_VULGATA Vos autem, fratres, nolite deficere benefacientes.
14:3:14:2THESSALONICIENS:1:1986:NOVA_VULGATA Quod si quis non oboedit verbo nostro per epistulam, hunc notate, non commisceamini cum illo, ut confundatur;
14:3:15:2THESSALONICIENS:1:1986:NOVA_VULGATA et nolite quasi inimicum existimare, sed corripite ut fratrem.
14:3:16:2THESSALONICIENS:1:1986:NOVA_VULGATA Ipse autem Dominus pacis det vobis pacem sempiternam in omni modo. Dominus cum omnibus vobis.
14:3:17:2THESSALONICIENS:1:1986:NOVA_VULGATA Salutatio mea manu Pauli, quod est signum in omni epistula; ita scribo.
14:3:18:2THESSALONICIENS:1:1986:NOVA_VULGATA Gratia Domini nostri Iesu Christi cum omnibus vobis.
15:1:1:1TIMOTHEE:1:1986:NOVA_VULGATA Paulus, apostolus Christi Iesu secundum praeceptum Dei salvatoris nostri et Christi Iesu spei nostrae,
15:1:2:1TIMOTHEE:1:1986:NOVA_VULGATA Timotheo germano filio in fide: gratia, misericordia, pax a Deo Patre et Christo Iesu Domino nostro.
15:1:3:1TIMOTHEE:1:1986:NOVA_VULGATA Sicut rogavi te, ut remaneres Ephesi, cum irem in Macedoniam, ut praeciperes quibusdam, ne aliter docerent
15:1:4:1TIMOTHEE:1:1986:NOVA_VULGATA neque intenderent fabulis et genealogiis interminatis, quae quaestiones praestant magis quam dispensationem Dei, quae est in fide;
15:1:5:1TIMOTHEE:1:1986:NOVA_VULGATA finis autem praecepti est caritas de corde puro et conscientia bona et fide non ficta,
15:1:6:1TIMOTHEE:1:1986:NOVA_VULGATA a quibus quidam aberrantes conversi sunt in vaniloquium,
15:1:7:1TIMOTHEE:1:1986:NOVA_VULGATA volentes esse legis doctores, non intellegentes neque quae loquuntur neque de quibus affirmant.
15:1:8:1TIMOTHEE:1:1986:NOVA_VULGATA Scimus autem quia bona est lex, si quis ea legitime utatur,
15:1:9:1TIMOTHEE:1:1986:NOVA_VULGATA sciens hoc quia iusto lex non est posita sed iniustis et non subiectis, impiis et peccatoribus, sceleratis et contaminatis, patricidis et matricidis, homicidis,
15:1:10:1TIMOTHEE:1:1986:NOVA_VULGATA fornicariis, masculorum concubitoribus, plagiariis, mendacibus, periuris et si quid aliud sanae doctrinae adversatur,
15:1:11:1TIMOTHEE:1:1986:NOVA_VULGATA secundum evangelium gloriae beati Dei, quod creditum est mihi.
15:1:12:1TIMOTHEE:1:1986:NOVA_VULGATA Gratiam habeo ei, qui me confortavit, Christo Iesu Domino nostro, quia fidelem me existimavit ponens in ministerio,
15:1:13:1TIMOTHEE:1:1986:NOVA_VULGATA qui prius fui blasphemus et persecutor et contumeliosus; sed misericordiam consecutus sum, quia ignorans feci in incredulitate;
15:1:14:1TIMOTHEE:1:1986:NOVA_VULGATA superabundavit autem gratia Domini nostri cum fide et dilectione, quae sunt in Christo Iesu.
15:1:15:1TIMOTHEE:1:1986:NOVA_VULGATA Fidelis sermo et omni acceptione dignus: Christus Iesus venit in mundum peccatores salvos facere; quorum primus ego sum,
15:1:16:1TIMOTHEE:1:1986:NOVA_VULGATA sed ideo misericordiam consecutus sum, ut in me primo ostenderet Christus Iesus omnem longanimitatem, ad informationem eorum, qui credituri sunt illi in vitam aeternam.
15:1:17:1TIMOTHEE:1:1986:NOVA_VULGATA Regi autem saeculorum, incorruptibili, invisibili, soli Deo honor et gloria in saecula saeculorum. Amen.
15:1:18:1TIMOTHEE:1:1986:NOVA_VULGATA Hoc praeceptum commendo tibi, fili Timothee, secundum praecedentes super te prophetias, ut milites in illis bonam militiam
15:1:19:1TIMOTHEE:1:1986:NOVA_VULGATA habens fidem et bonam conscientiam, quam quidam repellentes circa fidem naufragaverunt;
15:1:20:1TIMOTHEE:1:1986:NOVA_VULGATA ex quibus est Hymenaeus et Alexander, quos tradidi Satanae, ut discant non blasphemare.
15:2:1:1TIMOTHEE:1:1986:NOVA_VULGATA Obsecro igitur primo omnium fieri obsecrationes, orationes, postulationes, gratiarum actiones pro omnibus hominibus,
15:2:2:1TIMOTHEE:1:1986:NOVA_VULGATA pro regibus et omnibus, qui in sublimitate sunt, ut quietam et tranquillam vitam agamus in omni pietate et castitate.
15:2:3:1TIMOTHEE:1:1986:NOVA_VULGATA Hoc bonum est et acceptum coram salvatore nostro Deo,
15:2:4:1TIMOTHEE:1:1986:NOVA_VULGATA qui omnes homines vult salvos fieri et ad agnitionem veritatis venire.
15:2:5:1TIMOTHEE:1:1986:NOVA_VULGATA Unus enim Deus, unus et mediator Dei et hominum, homo Christus Iesus,
15:2:6:1TIMOTHEE:1:1986:NOVA_VULGATA qui dedit redemptionem semetipsum pro omnibus, testimonium temporibus suis;
15:2:7:1TIMOTHEE:1:1986:NOVA_VULGATA in quod positus sum ego praedicator et apostolus — veritatem dico, non mentior — doctor gentium in fide et veritate.
15:2:8:1TIMOTHEE:1:1986:NOVA_VULGATA Volo ergo viros orare in omni loco levantes puras manus sine ira et disceptatione;
15:2:9:1TIMOTHEE:1:1986:NOVA_VULGATA similiter et mulieres in habitu ornato cum verecundia et sobrietate ornantes se, non in tortis crinibus et auro aut margaritis vel veste pretiosa,
15:2:10:1TIMOTHEE:1:1986:NOVA_VULGATA sed, quod decet mulieres, profitentes pietatem per opera bona.
15:2:11:1TIMOTHEE:1:1986:NOVA_VULGATA Mulier in tranquillitate discat cum omni subiectione;
15:2:12:1TIMOTHEE:1:1986:NOVA_VULGATA docere autem mulieri non permitto neque dominari in virum, sed esse in tranquillitate.
15:2:13:1TIMOTHEE:1:1986:NOVA_VULGATA Adam enim primus formatus est, deinde Eva;
15:2:14:1TIMOTHEE:1:1986:NOVA_VULGATA et Adam non est seductus, mulier autem seducta in praevaricatione fuit.
15:2:15:1TIMOTHEE:1:1986:NOVA_VULGATA Salvabitur autem per filiorum generationem, si permanserint in fide et dilectione et sanctificatione cum sobrietate.
15:3:1:1TIMOTHEE:1:1986:NOVA_VULGATA Fidelis sermo: si quis episco patum appetit, bonum opus de siderat.
15:3:2:1TIMOTHEE:1:1986:NOVA_VULGATA Oportet ergo episcopum irreprehensibilem esse, unius uxoris virum, sobrium, prudentem, ornatum, hospitalem, doctorem,
15:3:3:1TIMOTHEE:1:1986:NOVA_VULGATA non vinolentum, non percussorem sed modestum, non litigiosum, non cupidum,
15:3:4:1TIMOTHEE:1:1986:NOVA_VULGATA suae domui bene praepositum, filios habentem in subiectione cum omni castitate
15:3:5:1TIMOTHEE:1:1986:NOVA_VULGATA — si quis autem domui suae praeesse nescit, quomodo ecclesiae Dei curam habebit? C,
15:3:6:1TIMOTHEE:1:1986:NOVA_VULGATA non neophytum, ne in superbia elatus in iudicium incidat Diaboli.
15:3:7:1TIMOTHEE:1:1986:NOVA_VULGATA Oportet autem illum et testimonium habere bonum ab his, qui foris sunt, ut non in opprobrium incidat et laqueum Diaboli.
15:3:8:1TIMOTHEE:1:1986:NOVA_VULGATA Diaconos similiter pudicos, non bilingues, non multo vino deditos, non turpe lucrum sectantes,
15:3:9:1TIMOTHEE:1:1986:NOVA_VULGATA habentes mysterium fidei in conscientia pura.
15:3:10:1TIMOTHEE:1:1986:NOVA_VULGATA Et hi autem probentur primum, deinde ministrent nullum crimen habentes.
15:3:11:1TIMOTHEE:1:1986:NOVA_VULGATA Mulieres similiter pudicas, non detrahentes, sobrias, fideles in omnibus.
15:3:12:1TIMOTHEE:1:1986:NOVA_VULGATA Diaconi sint unius uxoris viri, qui filiis suis bene praesint et suis domibus;
15:3:13:1TIMOTHEE:1:1986:NOVA_VULGATA qui enim bene ministraverint, gradum sibi bonum acquirent et multam fiduciam in fide, quae est in Christo Iesu.
15:3:14:1TIMOTHEE:1:1986:NOVA_VULGATA Haec tibi scribo sperans venire ad te cito;
15:3:15:1TIMOTHEE:1:1986:NOVA_VULGATA si autem tardavero, ut scias quomodo oporteat in domo Dei conversari, quae est ecclesia Dei vivi, columna et firmamentum veritatis.
15:3:16:1TIMOTHEE:1:1986:NOVA_VULGATA Et omnium confessione magnum est pietatis mysterium: Qui manifestatus est in carne, iustificatus est in Spiritu, apparuit angelis, praedicatus est in gentibus, creditus est in mumdo, assumptus est in gloria.
15:4:1:1TIMOTHEE:1:1986:NOVA_VULGATA Spiritus autem manifeste dicit, quia in novissimis temporibus discedent quidam a fide, attendentes spiritibus seductoribus et doctrinis daemoniorum,
15:4:2:1TIMOTHEE:1:1986:NOVA_VULGATA in hypocrisi loquentium mendacium et cauteriatam habentium suam conscientiam,
15:4:3:1TIMOTHEE:1:1986:NOVA_VULGATA prohibentium nubere, abstinere a cibis, quos Deus creavit ad percipiendum cum gratiarum actione fidelibus et his, qui cognoverunt veritatem.
15:4:4:1TIMOTHEE:1:1986:NOVA_VULGATA Quia omnis creatura Dei bona, et nihil reiciendum, quod cum gratiarum actione percipitur;
15:4:5:1TIMOTHEE:1:1986:NOVA_VULGATA sanctificatur enim per verbum Dei et orationem.
15:4:6:1TIMOTHEE:1:1986:NOVA_VULGATA Haec proponens fratribus bonus eris minister Christi Iesu, enutritus verbis fidei et bonae doctrinae, quam assecutus es;
15:4:7:1TIMOTHEE:1:1986:NOVA_VULGATA profanas autem et aniles fabulas devita. Exerce teipsum ad pietatem;
15:4:8:1TIMOTHEE:1:1986:NOVA_VULGATA nam corporalis exercitatio ad modicum utilis est, pietas autem ad omnia utilis est promissionem habens vitae, quae nunc est, et futurae.
15:4:9:1TIMOTHEE:1:1986:NOVA_VULGATA Fidelis sermo et omni acceptione dignus:
15:4:10:1TIMOTHEE:1:1986:NOVA_VULGATA in hoc enim laboramus et certamus, quia sperantes sumus in Deum vivum, qui est salvator omnium hominum, maxime fidelium.
15:4:11:1TIMOTHEE:1:1986:NOVA_VULGATA Praecipe haec et doce.
15:4:12:1TIMOTHEE:1:1986:NOVA_VULGATA Nemo adulescentiam tuam contemnat; sed exemplum esto fidelium in verbo, in conversatione, in caritate, in fide, in castitate.
15:4:13:1TIMOTHEE:1:1986:NOVA_VULGATA Dum venio, attende lectioni, exhortationi, doctrinae.
15:4:14:1TIMOTHEE:1:1986:NOVA_VULGATA Noli neglegere donationem, quae in te est, quae data est tibi per prophetiam cum impositione manuum presbyterii.
15:4:15:1TIMOTHEE:1:1986:NOVA_VULGATA Haec meditare, in his esto, ut profectus tuus manifestus sit omnibus.
15:4:16:1TIMOTHEE:1:1986:NOVA_VULGATA Attende tibi et doctrinae; insta in illis; hoc enim faciens et teipsum salvum facies et eos, qui te audiunt.
15:5:1:1TIMOTHEE:1:1986:NOVA_VULGATA Seniorem ne increpaveris, sed obsecra ut patrem, iuvenes ut fratres,
15:5:2:1TIMOTHEE:1:1986:NOVA_VULGATA anus ut matres, iuvenculas ut sorores in omni castitate.
15:5:3:1TIMOTHEE:1:1986:NOVA_VULGATA Viduas honora, quae vere viduae sunt.
15:5:4:1TIMOTHEE:1:1986:NOVA_VULGATA Si qua autem vidua filios aut nepotes habet, discant primum domum suam pie regere et mutuam vicem reddere parentibus; hoc enim acceptum est coram Deo.
15:5:5:1TIMOTHEE:1:1986:NOVA_VULGATA Quae autem vere vidua est et desolata, sperat in Deum et instat obsecrationibus et orationibus nocte ac die;
15:5:6:1TIMOTHEE:1:1986:NOVA_VULGATA nam quae in deliciis est vivens, mortua est.
15:5:7:1TIMOTHEE:1:1986:NOVA_VULGATA Et haec praecipe, ut irreprehensibiles sint.
15:5:8:1TIMOTHEE:1:1986:NOVA_VULGATA Si quis autem suorum et maxime domesticorum curam non habet, fidem negavit et est infideli deterior.
15:5:9:1TIMOTHEE:1:1986:NOVA_VULGATA Vidua adscribatur non minus sexaginta annorum, quae fuerit unius viri uxor,
15:5:10:1TIMOTHEE:1:1986:NOVA_VULGATA in operibus bonis testimonium habens: si filios educavit, si hospitio recepit, si sanctorum pedes lavit, si tribulationem patientibus subministravit, si omne opus bonum subsecuta est.
15:5:11:1TIMOTHEE:1:1986:NOVA_VULGATA Adulescentiores autem viduas devita; cum enim luxuriatae fuerint adversus Christum, nubere volunt,
15:5:12:1TIMOTHEE:1:1986:NOVA_VULGATA habentes damnationem, quia primam fidem irritam fecerunt;
15:5:13:1TIMOTHEE:1:1986:NOVA_VULGATA simul autem et otiosae discunt circumire domos, non solum otiosae sed et verbosae et curiosae, loquentes quae non oportet.
15:5:14:1TIMOTHEE:1:1986:NOVA_VULGATA Volo ergo iuniores nubere, filios procreare, dominas domus esse, nullam occasionem dare adversario maledicti gratia;
15:5:15:1TIMOTHEE:1:1986:NOVA_VULGATA iam enim quaedam conversae sunt retro Satanam.
15:5:16:1TIMOTHEE:1:1986:NOVA_VULGATA Si qua fidelis habet viduas, subministret illis, et non gravetur ecclesia, ut his, quae vere viduae sunt, sufficiat.
15:5:17:1TIMOTHEE:1:1986:NOVA_VULGATA Qui bene praesunt presbyteri, duplici honore digni habeantur, maxime qui laborant in verbo et doctrina;
15:5:18:1TIMOTHEE:1:1986:NOVA_VULGATA dicit enim Scriptura: “ Non infrenabis os bovi trituranti ” et: “ Dignus operarius mercede sua ”.
15:5:19:1TIMOTHEE:1:1986:NOVA_VULGATA Adversus presbyterum accusationem noli recipere, nisi sub duobus vel tribus testibus.
15:5:20:1TIMOTHEE:1:1986:NOVA_VULGATA Peccantes coram omnibus argue, ut et ceteri timorem habeant.
15:5:21:1TIMOTHEE:1:1986:NOVA_VULGATA Testificor coram Deo et Christo Iesu et electis angelis, ut haec custodias sine praeiudicio nihil faciens in aliquam partem declinando.
15:5:22:1TIMOTHEE:1:1986:NOVA_VULGATA Manus cito nemini imposueris neque communicaveris peccatis alienis; teipsum castum custodi.
15:5:23:1TIMOTHEE:1:1986:NOVA_VULGATA Noli adhuc aquam bibere, sed vino modico utere propter stomachum et frequentes tuas infirmitates.
15:5:24:1TIMOTHEE:1:1986:NOVA_VULGATA Quorundam hominum peccata manifesta sunt praecedentia ad iudicium, quosdam autem et subsequuntur;
15:5:25:1TIMOTHEE:1:1986:NOVA_VULGATA similiter et facta bona manifesta sunt, et, quae aliter se habent, abscondi non possunt.
15:6:1:1TIMOTHEE:1:1986:NOVA_VULGATA Quicumque sunt sub iugo, servi dominos suos omni honore di gnos arbitrentur, ne nomen Dei et doctrina blasphemetur.
15:6:2:1TIMOTHEE:1:1986:NOVA_VULGATA Qui autem fideles habent dominos, non contemnant, quia fratres sunt, sed magis serviant, quia fideles sunt et dilecti, qui beneficii participes sunt. Haec doce et exhortare.
15:6:3:1TIMOTHEE:1:1986:NOVA_VULGATA Si quis aliter docet et non accedit sanis sermonibus Domini nostri Iesu Christi et ei, quae secundum pietatem est, doctrinae,
15:6:4:1TIMOTHEE:1:1986:NOVA_VULGATA superbus est, nihil sciens, sed languens circa quaestiones et pugnas verborum, ex quibus oriuntur invidiae, contentiones, blasphemiae, suspiciones malae,
15:6:5:1TIMOTHEE:1:1986:NOVA_VULGATA conflictationes hominum mente corruptorum et qui veritate privati sunt, existimantium quaestum esse pietatem.
15:6:6:1TIMOTHEE:1:1986:NOVA_VULGATA Est autem quaestus magnus pietas cum sufficientia.
15:6:7:1TIMOTHEE:1:1986:NOVA_VULGATA Nihil enim intulimus in mundum, quia nec auferre quid possumus;
15:6:8:1TIMOTHEE:1:1986:NOVA_VULGATA habentes autem alimenta et quibus tegamur, his contenti erimus.
15:6:9:1TIMOTHEE:1:1986:NOVA_VULGATA Nam qui volunt divites fieri, incidunt in tentationem et laqueum et desideria multa stulta et nociva, quae mergunt homines in interitum et perditionem;
15:6:10:1TIMOTHEE:1:1986:NOVA_VULGATA radix enim omnium malorum est cupiditas, quam quidam appetentes erraverunt a fide et inseruerunt se doloribus multis.
15:6:11:1TIMOTHEE:1:1986:NOVA_VULGATA Tu autem, o homo Dei, haec fuge; sectare vero iustitiam, pietatem, fidem, caritatem, patientiam, mansuetudinem.
15:6:12:1TIMOTHEE:1:1986:NOVA_VULGATA Certa bonum certamen fidei, apprehende vitam aeternam, ad quam vocatus es, et confessus es bonam confessionem coram multis testibus.
15:6:13:1TIMOTHEE:1:1986:NOVA_VULGATA Praecipio tibi coram Deo, qui vivificat omnia, et Christo Iesu, qui testimonium reddidit sub Pontio Pilato bonam confessionem,
15:6:14:1TIMOTHEE:1:1986:NOVA_VULGATA ut serves mandatum sine macula irreprehensibile usque in adventum Domini nostri Iesu Christi,
15:6:15:1TIMOTHEE:1:1986:NOVA_VULGATA quem suis temporibus ostendet beatus et solus potens, Rex regnantium et Dominus dominantium,
15:6:16:1TIMOTHEE:1:1986:NOVA_VULGATA qui solus habet immortalitatem, lucem habitans inaccessibilem, quem vidit nullus hominum nec videre potest; cui honor et imperium sempiternum. Amen.
15:6:17:1TIMOTHEE:1:1986:NOVA_VULGATA Divitibus huius saeculi praecipe non superbe sapere neque sperare in incerto divitiarum sed in Deo, qui praestat nobis omnia abunde ad fruendum,
15:6:18:1TIMOTHEE:1:1986:NOVA_VULGATA bene agere, divites fieri in operibus bonis, facile tribuere, communicare,
15:6:19:1TIMOTHEE:1:1986:NOVA_VULGATA thesaurizare sibi fundamentum bonum in futurum, ut apprehendant veram vitam.
15:6:20:1TIMOTHEE:1:1986:NOVA_VULGATA O Timothee, depositum custodi, devitans profanas vocum novitates et oppositiones falsi nominis scientiae,
15:6:21:1TIMOTHEE:1:1986:NOVA_VULGATA quam quidam profitentes circa fidem aberraverunt. Gratia vobiscum.
16:1:1:2TIMOTHEE:1:1986:NOVA_VULGATA Paulus, apostolus Christi Iesu per voluntatem Dei secundum promissionem vitae, quae est in Christo Iesu,
16:1:2:2TIMOTHEE:1:1986:NOVA_VULGATA Timotheo carissimo filio: gratia, misericordia, pax a Deo Patre et Christo Iesu Domino nostro.
16:1:3:2TIMOTHEE:1:1986:NOVA_VULGATA Gratias ago Deo, cui servio a progenitoribus in conscientia pura, quod sine intermissione habeo tui memoriam in orationibus meis nocte ac die
16:1:4:2TIMOTHEE:1:1986:NOVA_VULGATA desiderans te videre, memor lacrimarum tuarum, ut gaudio implear,
16:1:5:2TIMOTHEE:1:1986:NOVA_VULGATA recordationem accipiens eius fidei, quae est in te non ficta, quae et habitavit primum in avia tua Loide et matre tua Eunice, certus sum autem quod et in te.
16:1:6:2TIMOTHEE:1:1986:NOVA_VULGATA Propter quam causam admoneo te, ut resuscites donationem Dei, quae est in te per impositionem manuum mearum;
16:1:7:2TIMOTHEE:1:1986:NOVA_VULGATA non enim dedit nobis Deus Spiritum timoris sed virtutis et dilectionis et sobrietatis.
16:1:8:2TIMOTHEE:1:1986:NOVA_VULGATA Noli itaque erubescere testimonium Domini nostri neque me vinctum eius, sed collabora evangelio secundum virtutem Dei,
16:1:9:2TIMOTHEE:1:1986:NOVA_VULGATA qui nos salvos fecit et vocavit vocatione sancta, non secundum opera nostra sed secundum propositum suum et gratiam, quae data est nobis in Christo Iesu ante tempora saecularia;
16:1:10:2TIMOTHEE:1:1986:NOVA_VULGATA manifestata autem nunc per illustrationem salvatoris nostri Iesu Christi, qui destruxit quidem mortem, illuminavit autem vitam et incorruptionem per evangelium,
16:1:11:2TIMOTHEE:1:1986:NOVA_VULGATA in quo positus sum ego praedicator et apostolus et doctor.
16:1:12:2TIMOTHEE:1:1986:NOVA_VULGATA Ob quam causam etiam haec patior, sed non confundor; scio enim, cui credidi, et certus sum quia potens est depositum meum servare in illum diem.
16:1:13:2TIMOTHEE:1:1986:NOVA_VULGATA Formam habe sanorum verborum, quae a me audisti, in fide et dilectione, quae sunt in Christo Iesu;
16:1:14:2TIMOTHEE:1:1986:NOVA_VULGATA bonum depositum custodi per Spiritum Sanctum, qui habitat in nobis.
16:1:15:2TIMOTHEE:1:1986:NOVA_VULGATA Scis hoc, quod aversi sunt a me omnes, qui in Asia sunt, ex quibus est Phygelus et Hermogenes.
16:1:16:2TIMOTHEE:1:1986:NOVA_VULGATA Det misericordiam Dominus Onesiphori domui, quia saepe me refrigeravit et catenam meam non erubuit;
16:1:17:2TIMOTHEE:1:1986:NOVA_VULGATA sed cum Romam venisset, sollicite me quaesivit et invenit
16:1:18:2TIMOTHEE:1:1986:NOVA_VULGATA — det illi Dominus invenire misericordiam a Domino in illa die — et quanta Ephesi ministravit, melius tu nosti.
16:2:1:2TIMOTHEE:1:1986:NOVA_VULGATA Tu ergo, fili mi, confortare in gratia, quae est in Christo Iesu;
16:2:2:2TIMOTHEE:1:1986:NOVA_VULGATA et quae audisti a me per multos testes, haec commenda fidelibus hominibus, qui idonei erunt et alios docere.
16:2:3:2TIMOTHEE:1:1986:NOVA_VULGATA Collabora sicut bonus miles Christi Iesu.
16:2:4:2TIMOTHEE:1:1986:NOVA_VULGATA Nemo militans implicat se saeculi negotiis, ut ei placeat, qui eum elegit;
16:2:5:2TIMOTHEE:1:1986:NOVA_VULGATA si autem certat quis agone, non coronatur nisi legitime certaverit.
16:2:6:2TIMOTHEE:1:1986:NOVA_VULGATA Laborantem agricolam oportet primum de fructibus accipere.
16:2:7:2TIMOTHEE:1:1986:NOVA_VULGATA Intellege, quae dico; dabit enim tibi Dominus in omnibus intellectum.
16:2:8:2TIMOTHEE:1:1986:NOVA_VULGATA Memor esto Iesum Christum resuscitatum esse a mortuis, ex semine David, secundum evangelium meum,
16:2:9:2TIMOTHEE:1:1986:NOVA_VULGATA in quo laboro usque ad vincula quasi male operans; sed verbum Dei non est alligatum!
16:2:10:2TIMOTHEE:1:1986:NOVA_VULGATA Ideo omnia sustineo propter electos, ut et ipsi salutem consequantur, quae est in Christo Iesu cum gloria aeterna.
16:2:11:2TIMOTHEE:1:1986:NOVA_VULGATA Fidelis sermo, Nam, si commortui sumus, et convivemus;
16:2:12:2TIMOTHEE:1:1986:NOVA_VULGATA si sustinemus, et conregnabimus; si negabimus, et ille negabit nos;
16:2:13:2TIMOTHEE:1:1986:NOVA_VULGATA si non credimus, ille fidelis manet, negare enim seipsum non potest.
16:2:14:2TIMOTHEE:1:1986:NOVA_VULGATA Haec commone testificans coram Deo verbis non contendere: in nihil utile est, nisi ad subversionem audientium.
16:2:15:2TIMOTHEE:1:1986:NOVA_VULGATA Sollicite cura teipsum probabilem exhibere Deo, operarium inconfusibilem, recte tractantem verbum veritatis.
16:2:16:2TIMOTHEE:1:1986:NOVA_VULGATA Profana autem inaniloquia devita, magis enim proficient ad impietatem,
16:2:17:2TIMOTHEE:1:1986:NOVA_VULGATA et sermo eorum ut cancer serpit; ex quibus est Hymenaeus et Philetus,
16:2:18:2TIMOTHEE:1:1986:NOVA_VULGATA qui circa veritatem aberraverunt dicentes resurrectionem iam factam, et subvertunt quorundam fidem.
16:2:19:2TIMOTHEE:1:1986:NOVA_VULGATA Sed firmum fundamentum Dei stat habens signaculum hoc: Cognovit Dominus, qui sunt eius, et: Discedat ab iniquitate omnis, qui nominat nomen Domini.
16:2:20:2TIMOTHEE:1:1986:NOVA_VULGATA In magna autem domo non solum sunt vasa aurea et argentea sed et lignea et fictilia, et quaedam quidem in honorem, quaedam autem in ignominiam;
16:2:21:2TIMOTHEE:1:1986:NOVA_VULGATA si quis ergo emundaverit se ab istis, erit vas in honorem, sanctificatum, utile Domino, ad omne opus bonum paratum.
16:2:22:2TIMOTHEE:1:1986:NOVA_VULGATA Iuvenilia autem desideria fuge, sectare vero iustitiam, fidem, caritatem, pacem cum his, qui invocant Dominum de corde puro.
16:2:23:2TIMOTHEE:1:1986:NOVA_VULGATA Stultas autem et sine disciplina quaestiones devita, sciens quia generant lites;
16:2:24:2TIMOTHEE:1:1986:NOVA_VULGATA servum autem Domini non oportet litigare, sed mansuetum esse ad omnes, aptum ad docendum, patientem,
16:2:25:2TIMOTHEE:1:1986:NOVA_VULGATA cum mansuetudine corripientem eos, qui resistunt, si quando det illis Deus paenitentiam ad cognoscendam veritatem,
16:2:26:2TIMOTHEE:1:1986:NOVA_VULGATA et resipiscant a Diaboli laqueo, a quo capti tenentur ad ipsius voluntatem.
16:3:1:2TIMOTHEE:1:1986:NOVA_VULGATA Hoc autem scito, quod in no vissimis diebus instabunt tem pora periculosa.
16:3:2:2TIMOTHEE:1:1986:NOVA_VULGATA Erunt enim homines seipsos amantes, cupidi, elati, superbi, blasphemi, parentibus inoboedientes, ingrati, scelesti,
16:3:3:2TIMOTHEE:1:1986:NOVA_VULGATA sine affectione, sine foedere, criminatores, incontinentes, immites, sine benignitate,
16:3:4:2TIMOTHEE:1:1986:NOVA_VULGATA proditores, protervi, tumidi, voluptatum amatores magis quam Dei,
16:3:5:2TIMOTHEE:1:1986:NOVA_VULGATA habentes speciem quidem pietatis, virtutem autem eius abnegantes; et hos devita.
16:3:6:2TIMOTHEE:1:1986:NOVA_VULGATA Ex his enim sunt, qui penetrant domos et captivas ducunt mulierculas oneratas peccatis, quae ducuntur variis concupiscentiis,
16:3:7:2TIMOTHEE:1:1986:NOVA_VULGATA semper discentes et numquam ad scientiam veritatis pervenire valentes.
16:3:8:2TIMOTHEE:1:1986:NOVA_VULGATA Quemadmodum autem Iannes et Iambres restiterunt Moysi, ita et hi resistunt veritati, homines corrupti mente, reprobi circa fidem;
16:3:9:2TIMOTHEE:1:1986:NOVA_VULGATA sed ultra non proficient, insipientia enim eorum manifesta erit omnibus, sicut et illorum fuit.
16:3:10:2TIMOTHEE:1:1986:NOVA_VULGATA Tu autem assecutus es meam doctrinam, institutionem, propositum, fidem, longanimitatem, dilectionem, patientiam,
16:3:11:2TIMOTHEE:1:1986:NOVA_VULGATA persecutiones, passiones, qualia mihi facta sunt Antiochiae, Iconii, Lystris, quales persecutiones sustinui; et ex omnibus me eripuit Dominus.
16:3:12:2TIMOTHEE:1:1986:NOVA_VULGATA Et omnes, qui volunt pie vivere in Christo Iesu, persecutionem patientur;
16:3:13:2TIMOTHEE:1:1986:NOVA_VULGATA mali autem homines et seductores proficient in peius, in errorem mittentes et errantes.
16:3:14:2TIMOTHEE:1:1986:NOVA_VULGATA Tu vero permane in his, quae didicisti et credita sunt tibi, sciens a quibus didiceris,
16:3:15:2TIMOTHEE:1:1986:NOVA_VULGATA et quia ab infantia Sacras Litteras nosti, quae te possunt instruere ad salutem per fidem, quae est in Christo Iesu.
16:3:16:2TIMOTHEE:1:1986:NOVA_VULGATA Omnis Scriptura divinitus inspirata est et utilis ad docendum, ad arguendum, ad corrigendum, ad erudiendum in iustitia,
16:3:17:2TIMOTHEE:1:1986:NOVA_VULGATA ut perfectus sit homo Dei, ad omne opus bonum instructus.
16:4:1:2TIMOTHEE:1:1986:NOVA_VULGATA Testificor coram Deo et Christo Iesu, qui iudicaturus est vivos ac mortuos, per adventum ipsius et regnum eius:
16:4:2:2TIMOTHEE:1:1986:NOVA_VULGATA praedica verbum, insta opportune, importune, argue, increpa, obsecra in omni longanimitate et doctrina.
16:4:3:2TIMOTHEE:1:1986:NOVA_VULGATA Erit enim tempus, cum sanam doctrinam non sustinebunt, sed ad sua desideria coacervabunt sibi magistros prurientes auribus,
16:4:4:2TIMOTHEE:1:1986:NOVA_VULGATA et a veritate quidem auditum avertent, ad fabulas autem convertentur.
16:4:5:2TIMOTHEE:1:1986:NOVA_VULGATA Tu vero vigila in omnibus, labora, opus fac evangelistae, ministerium tuum imple.
16:4:6:2TIMOTHEE:1:1986:NOVA_VULGATA Ego enim iam delibor, et tempus meae resolutionis instat.
16:4:7:2TIMOTHEE:1:1986:NOVA_VULGATA Bonum certamen certavi, cursum consummavi, fidem servavi;
16:4:8:2TIMOTHEE:1:1986:NOVA_VULGATA in reliquo reposita est mihi iustitiae corona, quam reddet mihi Dominus in illa die, iustus iudex, non solum autem mihi sed et omnibus, qui diligunt adventum eius.
16:4:9:2TIMOTHEE:1:1986:NOVA_VULGATA Festina venire ad me cito.
16:4:10:2TIMOTHEE:1:1986:NOVA_VULGATA Demas enim me dereliquit diligens hoc saeculum et abiit Thessalonicam, Crescens in Galatiam, Titus in Dalmatiam;
16:4:11:2TIMOTHEE:1:1986:NOVA_VULGATA Lucas est mecum solus. Marcum assumens adduc tecum, est enim mihi utilis in ministerium.
16:4:12:2TIMOTHEE:1:1986:NOVA_VULGATA Tychicum autem misi Ephesum.
16:4:13:2TIMOTHEE:1:1986:NOVA_VULGATA Paenulam, quam reliqui Troade apud Carpum, veniens affer, et libros, maxime autem membranas.
16:4:14:2TIMOTHEE:1:1986:NOVA_VULGATA Alexander aerarius multa mala mihi ostendit. Reddet ei Dominus secundum opera eius;
16:4:15:2TIMOTHEE:1:1986:NOVA_VULGATA quem et tu devita, valde enim restitit verbis nostris.
16:4:16:2TIMOTHEE:1:1986:NOVA_VULGATA In prima mea defensione nemo mihi affuit, sed omnes me dereliquerunt. Non illis reputetur;
16:4:17:2TIMOTHEE:1:1986:NOVA_VULGATA Dominus autem mihi astitit et confortavit me, ut per me praedicatio impleatur, et audiant omnes gentes; et liberatus sum de ore leonis.
16:4:18:2TIMOTHEE:1:1986:NOVA_VULGATA Liberabit me Dominus ab omni opere malo et salvum faciet in regnum suum caeleste; cui gloria in saecula saeculorum. Amen.
16:4:19:2TIMOTHEE:1:1986:NOVA_VULGATA Saluta Priscam et Aquilam et Onesiphori domum.
16:4:20:2TIMOTHEE:1:1986:NOVA_VULGATA Erastus remansit Corinthi, Trophimum autem reliqui infirmum Mileti.
16:4:21:2TIMOTHEE:1:1986:NOVA_VULGATA Festina ante hiemem venire. Salutat te Eubulus et Pudens et Linus et Claudia et fratres omnes.
16:4:22:2TIMOTHEE:1:1986:NOVA_VULGATA Dominus cum spiritu tuo. Gratia vobiscum.
17:1:1:TITE:1:1986:NOVA_VULGATA Paulus servus Dei, apostolus autem Iesu Christi secundum fidem electorum Dei et agnitionem veritatis, quae secundum pietatem est
17:1:2:TITE:1:1986:NOVA_VULGATA in spem vitae aeternae, quam promisit, qui non mentitur, Deus ante tempora saecularia;
17:1:3:TITE:1:1986:NOVA_VULGATA manifestavit autem temporibus suis verbum suum in praedicatione, quae credita est mihi secundum praeceptum salvatoris nostri Dei,
17:1:4:TITE:1:1986:NOVA_VULGATA Tito germano filio secundum communem fidem: gratia et pax a Deo Patre et Christo Iesu salvatore nostro.
17:1:5:TITE:1:1986:NOVA_VULGATA Huius rei gratia reliqui te Cretae, ut ea, quae desunt, corrigas et constituas per civitates presbyteros, sicut ego tibi disposui,
17:1:6:TITE:1:1986:NOVA_VULGATA si quis sine crimine est, unius uxoris vir, filios habens fideles, non in accusatione luxuriae aut non subiectos.
17:1:7:TITE:1:1986:NOVA_VULGATA Oportet enim episcopum sine crimine esse sicut Dei dispensatorem, non superbum, non iracundum, non vinolentum, non percussorem, non turpis lucri cupidum,
17:1:8:TITE:1:1986:NOVA_VULGATA sed hospitalem, benignum, sobrium, iustum, sanctum, continentem,
17:1:9:TITE:1:1986:NOVA_VULGATA amplectentem eum, qui secundum doctrinam est, fidelem sermonem, ut potens sit et exhortari in doctrina sana et eos, qui contradicunt, arguere.
17:1:10:TITE:1:1986:NOVA_VULGATA Sunt enim multi et non subiecti, vaniloqui et seductores, maxime qui de circumcisione sunt,
17:1:11:TITE:1:1986:NOVA_VULGATA quibus oportet silentium imponere, quia universas domos subvertunt docentes, quae non oportet, turpis lucri gratia.
17:1:12:TITE:1:1986:NOVA_VULGATA Dixit quidam ex illis, proprius ipsorum propheta: “ Cretenses semper mendaces, malae bestiae, ventres pigri ”.
17:1:13:TITE:1:1986:NOVA_VULGATA Testimonium hoc verum est. Quam ob causam increpa illos dure, ut sani sint in fide,
17:1:14:TITE:1:1986:NOVA_VULGATA non intendentes Iudaicis fabulis et mandatis hominum aversantium veritatem.
17:1:15:TITE:1:1986:NOVA_VULGATA Omnia munda mundis; coinquinatis autem et infidelibus nihil mundum, sed inquinatae sunt eorum et mens et conscientia.
17:1:16:TITE:1:1986:NOVA_VULGATA Confitentur se nosse Deum, factis autem negant, cum sunt abominati et inoboedientes et ad omne opus bonum reprobi.
17:2:1:TITE:1:1986:NOVA_VULGATA Tu autem loquere, quae decent sanam doctrinam.
17:2:2:TITE:1:1986:NOVA_VULGATA Senes, ut sobrii sint, pudici, prudentes, sani fide, dilectione, patientia.
17:2:3:TITE:1:1986:NOVA_VULGATA Anus similiter in habitu sanctae, non criminatrices, non vino multo deditae, bene docentes,
17:2:4:TITE:1:1986:NOVA_VULGATA ut prudentiam doceant adulescentulas, ut viros suos ament, filios diligant,
17:2:5:TITE:1:1986:NOVA_VULGATA prudentes sint, castae, domus curam habentes, benignae, subditae suis viris, ut non blasphemetur verbum Dei.
17:2:6:TITE:1:1986:NOVA_VULGATA Iuvenes similiter hortare, ut sobrii sint.
17:2:7:TITE:1:1986:NOVA_VULGATA In omnibus teipsum praebens exemplum bonorum operum, in doctrina integritatem, gravitatem,
17:2:8:TITE:1:1986:NOVA_VULGATA in verbo sano irreprehensibilem, ut is, qui ex adverso est, vereatur, nihil habens malum dicere de nobis.
17:2:9:TITE:1:1986:NOVA_VULGATA Servos dominis suis subditos esse in omnibus, placentes esse, non contradicentes,
17:2:10:TITE:1:1986:NOVA_VULGATA non fraudantes, sed omnem fidem bonam ostendentes, ut doctrinam salutaris nostri Dei ornent in omnibus.
17:2:11:TITE:1:1986:NOVA_VULGATA Apparuit enim gratia Dei salutaris omnibus hominibus
17:2:12:TITE:1:1986:NOVA_VULGATA erudiens nos, ut abnegantes impietatem et saecularia desideria sobrie et iuste et pie vivamus in hoc saeculo,
17:2:13:TITE:1:1986:NOVA_VULGATA exspectantes beatam spem et adventum gloriae magni Dei et salvatoris nostri Iesu Christi;
17:2:14:TITE:1:1986:NOVA_VULGATA qui dedit semetipsum pro nobis, ut nos redimeret ab omni iniquitate et mundaret sibi populum peculiarem, sectatorem bonorum operum.
17:2:15:TITE:1:1986:NOVA_VULGATA Haec loquere et exhortare et argue cum omni imperio. Nemo te contemnat!
17:3:1:TITE:1:1986:NOVA_VULGATA Admone illos principibus, pote statibus subditos esse, dicto oboedire, ad omne opus bonum paratos esse,
17:3:2:TITE:1:1986:NOVA_VULGATA neminem blasphemare, non litigiosos esse, modestos, omnem ostendentes mansuetudinem ad omnes homines.
17:3:3:TITE:1:1986:NOVA_VULGATA Eramus enim et nos aliquando insipientes, inoboedientes, errantes, servientes concupiscentiis et voluptatibus variis, in malitia et invidia agentes, odibiles, odientes invicem.
17:3:4:TITE:1:1986:NOVA_VULGATA Cum autem benignitas et humanitas apparuit salvatoris nostri Dei,
17:3:5:TITE:1:1986:NOVA_VULGATA non ex operibus iustitiae, quae fecimus nos, sed secundum suam misericordiam salvos nos fecit per lavacrum regenerationis et renovationis Spiritus Sancti,
17:3:6:TITE:1:1986:NOVA_VULGATA quem effudit super nos abunde per Iesum Christum salvatorem nostrum,
17:3:7:TITE:1:1986:NOVA_VULGATA ut iustificati gratia ipsius heredes simus secundum spem vitae aeternae.
17:3:8:TITE:1:1986:NOVA_VULGATA Fidelis sermo, et volo te de his confirmare, ut curent bonis operibus praeesse, qui crediderunt Deo. Haec sunt bona et utilia hominibus;
17:3:9:TITE:1:1986:NOVA_VULGATA stultas autem quaestiones et genealogias et contentiones et pugnas circa legem devita, sunt enim inutiles et vanae.
17:3:10:TITE:1:1986:NOVA_VULGATA Haereticum hominem post unam et secundam correptionem devita,
17:3:11:TITE:1:1986:NOVA_VULGATA sciens quia subversus est, qui eiusmodi est, et delinquit, proprio iudicio condemnatus.
17:3:12:TITE:1:1986:NOVA_VULGATA Cum misero ad te Artemam aut Tychicum, festina ad me venire Nicopolim; ibi enim statui hiemare.
17:3:13:TITE:1:1986:NOVA_VULGATA Zenam legis peritum et Apollo sollicite instrue, ut nihil illis desit.
17:3:14:TITE:1:1986:NOVA_VULGATA Discant autem et nostri bonis operibus praeesse ad usus necessarios, ut non sint infructuosi.
17:3:15:TITE:1:1986:NOVA_VULGATA Salutant te, qui mecum sunt, omnes. Saluta, qui nos amant in fide. Gratia cum omnibus vobis.
18:1:1:PHILEMON:1:1986:NOVA_VULGATA Paulus vinctus Christi Iesu et Timotheus frater Philemoni dilecto et adiutori nostro
18:1:2:PHILEMON:1:1986:NOVA_VULGATA et Apphiae sorori et Archippo commilitoni nostro et ecclesiae, quae in domo tua est:
18:1:3:PHILEMON:1:1986:NOVA_VULGATA gratia vobis et pax a Deo Patre nostro et Domino Iesu Christo.
18:1:4:PHILEMON:1:1986:NOVA_VULGATA Gratias ago Deo meo semper memoriam tui faciens in orationibus meis,
18:1:5:PHILEMON:1:1986:NOVA_VULGATA audiens caritatem tuam et fidem, quam habes in Dominum Iesum et in omnes sanctos,
18:1:6:PHILEMON:1:1986:NOVA_VULGATA ut communio fidei tuae evidens fiat in agnitione omnis boni, quod est in nobis in Christum;
18:1:7:PHILEMON:1:1986:NOVA_VULGATA gaudium enim magnum habui et consolationem in caritate tua, quia viscera sanctorum requieverunt per te, frater.
18:1:8:PHILEMON:1:1986:NOVA_VULGATA Propter quod multam fiduciam habens in Christo imperandi tibi, quod ad rem pertinet,
18:1:9:PHILEMON:1:1986:NOVA_VULGATA propter caritatem magis obsecro, cum sim talis ut Paulus senex, nunc autem et vinctus Christi Iesu;
18:1:10:PHILEMON:1:1986:NOVA_VULGATA obsecro te de meo filio, quem genui in vinculis, Onesimo,
18:1:11:PHILEMON:1:1986:NOVA_VULGATA qui tibi aliquando inutilis fuit, nunc autem et tibi et mihi utilis,
18:1:12:PHILEMON:1:1986:NOVA_VULGATA quem remisi tibi: eum, hoc est viscera mea;
18:1:13:PHILEMON:1:1986:NOVA_VULGATA quem ego volueram mecum detinere, ut pro te mihi ministraret in vinculis evangelii.
18:1:14:PHILEMON:1:1986:NOVA_VULGATA Sine consilio autem tuo nihil volui facere, uti ne velut ex necessitate bonum tuum esset sed voluntarium.
18:1:15:PHILEMON:1:1986:NOVA_VULGATA Forsitan enim ideo discessit ad horam, ut aeternum illum reciperes,
18:1:16:PHILEMON:1:1986:NOVA_VULGATA iam non ut servum sed plus servo, carissimum fratrem, maxime mihi, quanto autem magis tibi et in carne et in Domino.
18:1:17:PHILEMON:1:1986:NOVA_VULGATA Si ergo habes me socium, suscipe illum sicut me.
18:1:18:PHILEMON:1:1986:NOVA_VULGATA Si autem aliquid nocuit tibi aut debet, hoc mihi imputa.
18:1:19:PHILEMON:1:1986:NOVA_VULGATA Ego Paulus scripsi mea manu, ego reddam; ut non dicam tibi quod et teipsum mihi debes.
18:1:20:PHILEMON:1:1986:NOVA_VULGATA Ita, frater! Ego te fruar in Domino; refice viscera mea in Christo!
18:1:21:PHILEMON:1:1986:NOVA_VULGATA Confidens oboedientia tua scripsi tibi, sciens quoniam et super id, quod dico, facies.
18:1:22:PHILEMON:1:1986:NOVA_VULGATA Simul autem et para mihi hospitium, nam spero per orationes vestras donari me vobis.
18:1:23:PHILEMON:1:1986:NOVA_VULGATA Salutat te Epaphras, concaptivus meus in Christo Iesu,
18:1:24:PHILEMON:1:1986:NOVA_VULGATA Marcus, Aristarchus, Demas, Lucas, adiutores mei.
18:1:25:PHILEMON:1:1986:NOVA_VULGATA Gratia Domini Iesu Christi cum spiritu vestro.
19:1:1:HEBREUX:1:1986:NOVA_VULGATA Multifariam et multis modis olim Deus locutus patribus in prophetis,
19:1:2:HEBREUX:1:1986:NOVA_VULGATA in novissimis his diebus locutus est nobis in Filio, quem constituit heredem universorum, per quem fecit et saecula;
19:1:3:HEBREUX:1:1986:NOVA_VULGATA qui, cum sit splendor gloriae et figura substantiae eius et portet omnia verbo virtutis suae, purgatione peccatorum facta, consedit ad dexteram maiestatis in excelsis,
19:1:4:HEBREUX:1:1986:NOVA_VULGATA tanto melior angelis effectus, quanto differentius prae illis nomen hereditavit.
19:1:5:HEBREUX:1:1986:NOVA_VULGATA Cui enim dixit aliquando angelorum: “ Filius meus es tu; ego hodie genui te ” et rursum: “ Ego ero illi in patrem, et ipse erit mihi in filium ”?
19:1:6:HEBREUX:1:1986:NOVA_VULGATA Cum autem iterum introducit primogenitum in orbem terrae, dicit: “ Et adorent eum omnes angeli Dei ”.
19:1:7:HEBREUX:1:1986:NOVA_VULGATA Et ad angelos quidem dicit: “ Qui facit angelos suos spiritus et ministros suos flammam ignis ”;
19:1:8:HEBREUX:1:1986:NOVA_VULGATA ad Filium autem: “ Thronus tuus, Deus, in saeculum saeculi, et virga aequitatis virga regni tui.
19:1:9:HEBREUX:1:1986:NOVA_VULGATA Dilexisti iustitiam et odisti iniquitatem, propterea unxit te Deus, Deus tuus, oleo exsultationis prae participibus tuis ”
19:1:10:HEBREUX:1:1986:NOVA_VULGATA et: “ Tu in principio, Domine, terram fundasti; et opera manuum tuarum sunt caeli.
19:1:11:HEBREUX:1:1986:NOVA_VULGATA Ipsi peribunt, tu autem permanes; et omnes ut vestimentum veterascent,
19:1:12:HEBREUX:1:1986:NOVA_VULGATA et velut amictum involves eos, sicut vestimentum et mutabuntur. Tu autem idem es, et anni tui non deficient ”.
19:1:13:HEBREUX:1:1986:NOVA_VULGATA Ad quem autem angelorum dixit aliquando: “ Sede a dextris meis, donec ponam inimicos tuos scabellum pedum tuorum ”?
19:1:14:HEBREUX:1:1986:NOVA_VULGATA Nonne omnes sunt administratorii spiritus, qui in ministerium mittuntur propter eos, qui hereditatem capient salutis?
19:2:1:HEBREUX:1:1986:NOVA_VULGATA Propterea abundantius oportet observare nos ea, quae audivi mus, ne forte praeterfluamus.
19:2:2:HEBREUX:1:1986:NOVA_VULGATA Si enim, qui per angelos dictus est, sermo factus est firmus, et omnis praevaricatio et inoboedientia accepit iustam mercedis retributionem,
19:2:3:HEBREUX:1:1986:NOVA_VULGATA quomodo nos effugiemus, si tantam neglexerimus salutem? Quae, cum initium accepisset enarrari per Dominum, ab eis, qui audierunt, in nos confirmata est,
19:2:4:HEBREUX:1:1986:NOVA_VULGATA contestante Deo signis et portentis et variis virtutibus et Spiritus Sancti distributionibus secundum suam voluntatem.
19:2:5:HEBREUX:1:1986:NOVA_VULGATA Non enim angelis subiecit orbem terrae futurum, de quo loquimur.
19:2:6:HEBREUX:1:1986:NOVA_VULGATA Testatus est autem in quodam loco quis dicens: “ Quid est homo, quod memor es eius, aut filius hominis, quoniam visitas eum?
19:2:7:HEBREUX:1:1986:NOVA_VULGATA Minuisti eum paulo minus ab angelis, gloria et honore coronasti eum,
19:2:8:HEBREUX:1:1986:NOVA_VULGATA omnia subiecisti sub pedibus eius ”. In eo enim quod ei omnia subiecit, nihil dimisit non subiectibile ei. Nunc autem necdum videmus omnia subiecta ei;
19:2:9:HEBREUX:1:1986:NOVA_VULGATA eum autem, qui paulo minus ab angelis minoratus est, videmus Iesum propter passionem mortis gloria et honore coronatum, ut gratia Dei pro omnibus gustaverit mortem.
19:2:10:HEBREUX:1:1986:NOVA_VULGATA Decebat enim eum, propter quem omnia et per quem omnia, qui multos filios in gloriam adduxit, ducem salutis eorum per passiones consummare.
19:2:11:HEBREUX:1:1986:NOVA_VULGATA Qui enim sanctificat et qui sanctificantur, ex uno omnes; propter quam causam non erubescit fratres eos vocare
19:2:12:HEBREUX:1:1986:NOVA_VULGATA dicens: “ Nuntiabo nomen tuum fratribus meis, in medio ecclesiae laudabo te”;
19:2:13:HEBREUX:1:1986:NOVA_VULGATA et iterum: “ Ego ero fidens in eum ”; et iterum: “ Ecce ego et pueri, quos mihi dedit Deus ”.
19:2:14:HEBREUX:1:1986:NOVA_VULGATA Quia ergo pueri communicaverunt sanguini et carni, et ipse similiter participavit iisdem, ut per mortem destrueret eum, qui habebat mortis imperium, id est Diabolum,
19:2:15:HEBREUX:1:1986:NOVA_VULGATA et liberaret eos, qui timore mortis per totam vitam obnoxii erant servituti.
19:2:16:HEBREUX:1:1986:NOVA_VULGATA Nusquam enim angelos apprehendit, sed semen Abrahae apprehendit.
19:2:17:HEBREUX:1:1986:NOVA_VULGATA Unde debuit per omnia fratribus similari, ut misericors fieret et fidelis pontifex in iis, quae sunt ad Deum, ut repropitiaret delicta populi;
19:3:1:HEBREUX:1:1986:NOVA_VULGATA Unde, fratres sancti, vocationis caelestis participes, considerate apostolum et pontificem confessionis nostrae Iesum,
19:3:2:HEBREUX:1:1986:NOVA_VULGATA qui fidelis est ei, qui fecit illum, sicut et Moyses in tota domo illius.
19:3:3:HEBREUX:1:1986:NOVA_VULGATA Amplioris enim gloriae iste prae Moyse dignus est habitus, quanto ampliorem honorem habet quam domus, qui fabricavit illam.
19:3:4:HEBREUX:1:1986:NOVA_VULGATA Omnis namque domus fabricatur ab aliquo; qui autem omnia fabricavit, Deus est.
19:3:5:HEBREUX:1:1986:NOVA_VULGATA Et Moyses quidem fidelis erat in tota domo eius tamquam famulus in testimonium eorum, quae dicenda erant,
19:3:6:HEBREUX:1:1986:NOVA_VULGATA Christus vero tamquam Filius super domum illius; cuius domus sumus nos, si fiduciam et gloriationem spei retineamus.
19:3:7:HEBREUX:1:1986:NOVA_VULGATA Quapropter, sicut dicit Spiritus Sanctus: “ Hodie, si vocem eius audieritis,
19:3:8:HEBREUX:1:1986:NOVA_VULGATA nolite obdurare corda vestra sicut in exacerbatione, secundum diem tentationis in deserto,
19:3:9:HEBREUX:1:1986:NOVA_VULGATA ubi tentaverunt me patres vestri in probatione et viderunt opera mea
19:3:10:HEBREUX:1:1986:NOVA_VULGATA quadraginta annos. Propter quod infensus fui generationi huic et dixi: Semper errant corde. Ipsi autem non cognoverunt vias meas;
19:3:11:HEBREUX:1:1986:NOVA_VULGATA sicut icut iuravi in ira mea: Non introibunt in requiem meam ”.
19:3:12:HEBREUX:1:1986:NOVA_VULGATA Videte, fratres, ne forte sit in aliquo vestrum cor malum incredulitatis discedendi a Deo vivo,
19:3:13:HEBREUX:1:1986:NOVA_VULGATA sed adhortamini vosmetipsos per singulos dies, donec illud “ hodie ” vocatur, ut non obduretur quis ex vobis fallacia peccati;
19:3:14:HEBREUX:1:1986:NOVA_VULGATA participes enim Christi effecti sumus, si tamen initium substantiae usque ad finem firmum retineamus,
19:3:15:HEBREUX:1:1986:NOVA_VULGATA dum dicitur: “ Hodie, si vocem eius audieritis, nolite obdurare corda vestra quemadmodum in illa exacerbatione ”.
19:3:16:HEBREUX:1:1986:NOVA_VULGATA Qui sunt enim qui audientes exacerbaverunt? Nonne universi, qui profecti sunt ab Aegypto per Moysen?
19:3:17:HEBREUX:1:1986:NOVA_VULGATA Quibus autem infensus fuit quadraginta annos? Nonne illis, qui peccaverunt, quorum membra ceciderunt in deserto?
19:3:18:HEBREUX:1:1986:NOVA_VULGATA Quibus autem iuravit non introire in requiem ipsius, nisi illis, qui increduli fuerunt?
19:3:19:HEBREUX:1:1986:NOVA_VULGATA Et videmus quia non potuerunt introire propter incredulitatem.
19:4:1:HEBREUX:1:1986:NOVA_VULGATA Timeamus ergo, ne forte, relicta pollicitatione introeundi in re quiem eius, existimetur aliquis ex vobis deesse;
19:4:2:HEBREUX:1:1986:NOVA_VULGATA etenim et nobis evangelizatum est quemadmodum et illis, sed non profuit illis sermo auditus, non commixtis fide cum iis, qui audierant.
19:4:3:HEBREUX:1:1986:NOVA_VULGATA Ingredimur enim in requiem, qui credidimus, quemadmodum dixit: “ Sicut iuravi in ira mea: Non introibunt in requiem meam ”, et quidem operibus ab institutione mundi factis.
19:4:4:HEBREUX:1:1986:NOVA_VULGATA Dixit enim quodam loco de die septima sic: “Et requievit Deus die septima ab omnibus operibus suis ”;
19:4:5:HEBREUX:1:1986:NOVA_VULGATA et in isto rursum: “ Non introibunt in requiem meam ”.
19:4:6:HEBREUX:1:1986:NOVA_VULGATA Quoniam ergo superest quosdam introire in illam, et hi, quibus prioribus evangelizatum est, non introierunt propter inoboedientiam,
19:4:7:HEBREUX:1:1986:NOVA_VULGATA iterum terminat diem quendam, “ Hodie ”, in David dicendo post tantum temporis, sicut supra dictum est: “ Hodie, si vocem eius audieritis, nolite obdurare corda vestra ”.
19:4:8:HEBREUX:1:1986:NOVA_VULGATA Nam, si eis Iesus requiem praestitisset, non de alio loqueretur posthac die.
19:4:9:HEBREUX:1:1986:NOVA_VULGATA Itaque relinquitur sabbatismus populo Dei;
19:4:10:HEBREUX:1:1986:NOVA_VULGATA qui enim ingressus est in requiem eius, etiam ipse requievit ab operibus suis, sicut a suis Deus.
19:4:11:HEBREUX:1:1986:NOVA_VULGATA Festinemus ergo ingredi in illam requiem, ut ne in idipsum quis incidat inoboedientiae exemplum.
19:4:12:HEBREUX:1:1986:NOVA_VULGATA Vivus est enim Dei sermo et efficax et penetrabilior omni gladio ancipiti et pertingens usque ad divisionem animae ac spiritus, compagum quoque et medullarum, et discretor cogitationum et intentionum cordis;
19:4:13:HEBREUX:1:1986:NOVA_VULGATA et non est creatura invisibilis in conspectu eius, omnia autem nuda et aperta sunt oculis eius, ad quem nobis sermo.
19:4:14:HEBREUX:1:1986:NOVA_VULGATA Habentes ergo pontificem magnum, qui penetravit caelos, Iesum Filium Dei, teneamus confessionem.
19:4:15:HEBREUX:1:1986:NOVA_VULGATA Non enim habemus pontificem, qui non possit compati infirmitatibus nostris, tentatum autem per omnia secundum similitudinem absque peccato;
19:4:16:HEBREUX:1:1986:NOVA_VULGATA adeamus ergo cum fiducia ad thronum gratiae, ut misericordiam consequamur et gratiam inveniamus in auxilium opportunum.
19:5:1:HEBREUX:1:1986:NOVA_VULGATA Omnis namque pontifex ex hominibus assumptus pro homi nibus constituitur in his, quae sunt ad Deum, ut offerat dona et sacrificia pro peccatis;
19:5:2:HEBREUX:1:1986:NOVA_VULGATA qui aeque condolere possit his, qui ignorant et errant, quoniam et ipse circumdatus est infirmitate
19:5:3:HEBREUX:1:1986:NOVA_VULGATA et propter eam debet, quemadmodum et pro populo, ita etiam pro semetipso offerre pro peccatis.
19:5:4:HEBREUX:1:1986:NOVA_VULGATA Nec quisquam sumit sibi illum honorem, sed qui vocatur a Deo tamquam et Aaron.
19:5:5:HEBREUX:1:1986:NOVA_VULGATA Sic et Christus non semetipsum glorificavit, ut pontifex fieret, sed qui locutus est ad eum: “ Filius meus es tu; ego hodie genui te ”;
19:5:6:HEBREUX:1:1986:NOVA_VULGATA quemadmodum et in alio dicit: “ Tu es sacerdos in aeternum secundum ordinem Melchisedech ”.
19:5:7:HEBREUX:1:1986:NOVA_VULGATA Qui in diebus carnis suae, preces supplicationesque ad eum, qui possit salvum illum a morte facere, cum clamore valido et lacrimis offerens et exauditus pro sua reverentia,
19:5:8:HEBREUX:1:1986:NOVA_VULGATA et quidem cum esset Filius, didicit ex his, quae passus est, oboedientiam;
19:5:9:HEBREUX:1:1986:NOVA_VULGATA et, consummatus, factus est omnibus oboedientibus sibi auctor salutis aeternae,
19:5:10:HEBREUX:1:1986:NOVA_VULGATA appellatus a Deo pontifex iuxta ordinem Melchisedech.
19:5:11:HEBREUX:1:1986:NOVA_VULGATA De quo grandis nobis sermo et ininterpretabilis ad dicendum, quoniam segnes facti estis ad audiendum.
19:5:12:HEBREUX:1:1986:NOVA_VULGATA Etenim cum deberetis magistri esse propter tempus, rursum indigetis, ut vos doceat aliquis elementa exordii sermonum Dei, et facti estis, quibus lacte opus sit, non solido cibo.
19:5:13:HEBREUX:1:1986:NOVA_VULGATA Omnis enim, qui lactis est particeps, expers est sermonis iustitiae, parvulus enim est;
19:5:14:HEBREUX:1:1986:NOVA_VULGATA perfectorum autem est solidus cibus, eorum, qui pro consuetudine exercitatos habent sensus ad discretionem boni ac mali.
19:6:1:HEBREUX:1:1986:NOVA_VULGATA Quapropter praetermittentes inchoationis Christi sermonem ad perfectionem feramur, non rursum iacientes fundamentum paenitentiae ab operibus mortuis et fidei ad Deum,
19:6:2:HEBREUX:1:1986:NOVA_VULGATA baptismatum doctrinae, impositionis quoque manuum, ac resurrectionis mortuorum et iudicii aeterni.
19:6:3:HEBREUX:1:1986:NOVA_VULGATA Et hoc faciemus, si quidem permiserit Deus.
19:6:4:HEBREUX:1:1986:NOVA_VULGATA Impossibile est enim eos, qui semel sunt illuminati, gustaverunt etiam donum caeleste et participes sunt facti Spiritus Sancti
19:6:5:HEBREUX:1:1986:NOVA_VULGATA et bonum gustaverunt Dei verbum virtutesque saeculi venturi
19:6:6:HEBREUX:1:1986:NOVA_VULGATA et prolapsi sunt, rursus renovari ad paenitentiam, rursum crucifigentes sibimetipsis Filium Dei et ostentui habentes.
19:6:7:HEBREUX:1:1986:NOVA_VULGATA Terra enim saepe venientem super se bibens imbrem et generans herbam opportunam illis, propter quos et colitur, accipit benedictionem a Deo;
19:6:8:HEBREUX:1:1986:NOVA_VULGATA proferens autem spinas ac tribulos reproba est et maledicto proxima, cuius finis in combustionem.
19:6:9:HEBREUX:1:1986:NOVA_VULGATA Confidimus autem de vobis, dilectissimi, meliora et viciniora saluti, tametsi ita loquimur;
19:6:10:HEBREUX:1:1986:NOVA_VULGATA non enim iniustus Deus, ut obliviscatur operis vestri et dilectionis, quam ostendistis nomini ipsius, qui ministrastis sanctis et ministratis.
19:6:11:HEBREUX:1:1986:NOVA_VULGATA Cupimus autem unumquemque vestrum eandem ostentare sollicitudinem ad expletionem spei usque in finem,
19:6:12:HEBREUX:1:1986:NOVA_VULGATA ut non segnes efficiamini, verum imitatores eorum, qui fide et patientia hereditant promissiones.
19:6:13:HEBREUX:1:1986:NOVA_VULGATA Abrahae namque promittens Deus, quoniam neminem habuit, per quem iuraret maiorem, iuravit per semetipsum
19:6:14:HEBREUX:1:1986:NOVA_VULGATA dicens: “ Utique benedicens benedicam te et multiplicans multiplicabo te ”;
19:6:15:HEBREUX:1:1986:NOVA_VULGATA et sic longanimiter ferens adeptus est repromissionem.
19:6:16:HEBREUX:1:1986:NOVA_VULGATA Homines enim per maiorem sui iurant, et omnis controversiae eorum finis ad confirmationem est iuramentum;
19:6:17:HEBREUX:1:1986:NOVA_VULGATA in quo abundantius volens Deus ostendere pollicitationis heredibus immobilitatem consilii sui, se interposuit iure iurando,
19:6:18:HEBREUX:1:1986:NOVA_VULGATA ut per duas res immobiles, in quibus impossibile est mentiri Deum, fortissimum solacium habeamus, qui confugimus ad tenendam propositam spem;
19:6:19:HEBREUX:1:1986:NOVA_VULGATA quam sicut ancoram habemus animae, tutam ac firmam et incedentem usque in interiora velaminis,
19:6:20:HEBREUX:1:1986:NOVA_VULGATA ubi praecursor pro nobis introivit Iesus, secundum ordinem Melchisedech pontifex factus in aeternum.
19:7:1:HEBREUX:1:1986:NOVA_VULGATA Hic enim Melchisedech, rex Salem, sacerdos Dei summi, qui ob viavit Abrahae regresso a caede regum et benedixit ei,
19:7:2:HEBREUX:1:1986:NOVA_VULGATA cui et decimam omnium divisit Abraham, primum quidem, qui interpretatur rex iustitiae, deinde autem et rex Salem, quod est rex Pacis,
19:7:3:HEBREUX:1:1986:NOVA_VULGATA sine patre, sine matre, sine genealogia, neque initium dierum neque finem vitae habens, assimilatus autem Filio Dei, manet sacerdos in perpetuum.
19:7:4:HEBREUX:1:1986:NOVA_VULGATA Intuemini autem quantus sit hic, cui et decimam dedit de praecipuis Abraham patriarcha.
19:7:5:HEBREUX:1:1986:NOVA_VULGATA Et illi quidem, qui de filiis Levi sacerdotium accipiunt, mandatum habent decimas sumere a populo secundum legem, id est a fratribus suis, quamquam et ipsi exierunt de lumbis Abrahae;
19:7:6:HEBREUX:1:1986:NOVA_VULGATA hic autem, cuius generatio non annumeratur in eis, decimam sumpsit ab Abraham et eum, qui habebat repromissiones, benedixit.
19:7:7:HEBREUX:1:1986:NOVA_VULGATA Sine ulla autem contradictione, quod minus est, a meliore benedicitur.
19:7:8:HEBREUX:1:1986:NOVA_VULGATA Et hic quidem decimas morientes homines sumunt; ibi autem testimonium accipiens quia vivit.
19:7:9:HEBREUX:1:1986:NOVA_VULGATA Et, ut ita dictum sit, per Abraham et Levi, qui decimas accipit, decimatus est;
19:7:10:HEBREUX:1:1986:NOVA_VULGATA adhuc enim in lumbis patris erat, quando obviavit ei Melchisedech.
19:7:11:HEBREUX:1:1986:NOVA_VULGATA Si ergo consummatio per sacerdotium leviticum erat, populus enim sub ipso legem accepit, quid adhuc necessarium secundum ordinem Melchisedech alium surgere sacerdotem et non secundum ordinem Aaron dici?
19:7:12:HEBREUX:1:1986:NOVA_VULGATA Translato enim sacerdotio, necesse est, ut et legis translatio fiat.
19:7:13:HEBREUX:1:1986:NOVA_VULGATA De quo enim haec dicuntur, ex alia tribu est, ex qua nullus altari praesto fuit;
19:7:14:HEBREUX:1:1986:NOVA_VULGATA manifestum enim quod ex Iuda ortus sit Dominus noster, in quam tribum nihil de sacerdotibus Moyses locutus est.
19:7:15:HEBREUX:1:1986:NOVA_VULGATA Et amplius adhuc manifestum est, si secundum similitudinem Melchisedech exsurgit alius sacerdos,
19:7:16:HEBREUX:1:1986:NOVA_VULGATA qui non secundum legem mandati carnalis factus est sed secundum virtutem vitae insolubilis,
19:7:17:HEBREUX:1:1986:NOVA_VULGATA testimonium enim accipit: “ Tu es sacerdos in aeternum secundum ordinem Melchisedech ”.
19:7:18:HEBREUX:1:1986:NOVA_VULGATA Reprobatio quidem fit praecedentis mandati propter infirmitatem eius et inutilitatem,
19:7:19:HEBREUX:1:1986:NOVA_VULGATA nihil enim ad perfectum adduxit lex; introductio vero melioris spei, per quam proximamus ad Deum.
19:7:20:HEBREUX:1:1986:NOVA_VULGATA Et quantum non est sine iure iurando; illi quidem sine iure iurando sacerdotes facti sunt,
19:7:21:HEBREUX:1:1986:NOVA_VULGATA hic autem cum iure iurando per eum, qui dicit ad illum: “ Iuravit Dominus et non paenitebit eum: Tu es sacerdos in aeternum ”,
19:7:22:HEBREUX:1:1986:NOVA_VULGATA in tantum et melioris testamenti sponsor factus est Iesus.
19:7:23:HEBREUX:1:1986:NOVA_VULGATA Et illi quidem plures facti sunt sacerdotes, idcirco quod morte prohibebantur permanere;
19:7:24:HEBREUX:1:1986:NOVA_VULGATA hic autem eo quod manet in aeternum, intransgressibile habet sacerdotium;
19:7:25:HEBREUX:1:1986:NOVA_VULGATA unde et salvare in perpetuum potest accedentes per semetipsum ad Deum, semper vivens ad interpellandum pro eis.
19:7:26:HEBREUX:1:1986:NOVA_VULGATA Talis enim et decebat ut nobis esset pontifex, sanctus, innocens, impollutus, segregatus a peccatoribus et excelsior caelis factus;
19:7:27:HEBREUX:1:1986:NOVA_VULGATA qui non habet necessitatem cotidie, quemadmodum pontifices, prius pro suis delictis hostias offerre, deinde pro populi; hoc enim fecit semel semetipsum offerendo.
19:7:28:HEBREUX:1:1986:NOVA_VULGATA Lex enim homines constituit pontifices infirmitatem habentes; sermo autem iuris iurandi, quod post legem est, Filium in aeternum consummatum.
19:8:1:HEBREUX:1:1986:NOVA_VULGATA Caput autem super ea, quae dicuntur: talem habemus ponti ficem, qui consedit in dextera throni Maiestatis in caelis,
19:8:2:HEBREUX:1:1986:NOVA_VULGATA sanctorum minister et tabernaculi veri, quod fixit Dominus, non homo.
19:8:3:HEBREUX:1:1986:NOVA_VULGATA Omnis enim pontifex ad offerenda munera et hostias constituitur; unde necesse erat et hunc habere aliquid, quod offerret.
19:8:4:HEBREUX:1:1986:NOVA_VULGATA Si ergo esset super terram, nec esset sacerdos, cum sint qui offerant secundum legem munera;
19:8:5:HEBREUX:1:1986:NOVA_VULGATA qui figurae et umbrae deserviunt caelestium, sicut responsum est Moysi, cum consummaturus esset tabernaculum: “ Vide enim, inquit, omnia facies secundum exemplar, quod tibi ostensum est in monte ”.
19:8:6:HEBREUX:1:1986:NOVA_VULGATA Nunc autem differentius sortitus est ministerium, quanto et melioris testamenti mediator est, quod in melioribus repromissionibus sancitum est.
19:8:7:HEBREUX:1:1986:NOVA_VULGATA Nam si illud prius culpa vacasset, non secundi locus inquireretur;
19:8:8:HEBREUX:1:1986:NOVA_VULGATA vituperans enim eos dicit: “ Ecce dies veniunt, dicit Dominus, et consummabo super domum Israel et super domum Iudae testamentum novum;
19:8:9:HEBREUX:1:1986:NOVA_VULGATA non secundum testamentum, quod feci patribus eorum in die, qua apprehendi manum illorum, ut educerem illos de terra Aegypti; quoniam ipsi non permanserunt in testamento meo, et ego neglexi eos, dicit Dominus.
19:8:10:HEBREUX:1:1986:NOVA_VULGATA Quia hoc est testamentum, quod testabor domui Israel post dies illos, dicit Dominus, dando leges meas in mentem eorum, et in corde eorum superscribam eas; et ero eis in Deum, et ipsi erunt mihi in populum.
19:8:11:HEBREUX:1:1986:NOVA_VULGATA Et non docebit unusquisque civem suum, et unusquisque fratrem suum dicens: “Cognosce Dominum”; quoniam omnes scient me, a minore usque ad maiorem eorum,
19:8:12:HEBREUX:1:1986:NOVA_VULGATA quia propitius ero iniquitatibus eorum et peccatorum illorum iam non memorabor ”.
19:8:13:HEBREUX:1:1986:NOVA_VULGATA Dicendo “ novum ” veteravit prius; quod autem antiquatur et senescit, prope interitum est.
19:9:1:HEBREUX:1:1986:NOVA_VULGATA Habuit ergo et prius praecepta cultus et Sanctum huius saeculi.
19:9:2:HEBREUX:1:1986:NOVA_VULGATA Tabernaculum enim praeparatum est primum, in quo inerat candelabrum et mensa et propositio panum, quod dicitur Sancta;
19:9:3:HEBREUX:1:1986:NOVA_VULGATA post secundum autem velamentum, tabernaculum, quod dicitur Sancta Sanctorum,
19:9:4:HEBREUX:1:1986:NOVA_VULGATA aureum habens turibulum et arcam testamenti circumtectam ex omni parte auro, in qua urna aurea habens manna et virga Aaron, quae fronduerat, et tabulae testamenti,
19:9:5:HEBREUX:1:1986:NOVA_VULGATA superque eam cherubim gloriae obumbrantia propitiatorium; de quibus non est modo dicendum per singula.
19:9:6:HEBREUX:1:1986:NOVA_VULGATA His vero ita praeparatis, in prius quidem tabernaculum semper intrant sacerdotes sacrorum officia consummantes;
19:9:7:HEBREUX:1:1986:NOVA_VULGATA in secundum autem semel in anno solus pontifex, non sine sanguine, quem offert pro suis et populi ignorantiis;
19:9:8:HEBREUX:1:1986:NOVA_VULGATA hoc significante Spiritu Sancto, nondum propalatam esse sanctorum viam, adhuc priore tabernaculo habente statum;
19:9:9:HEBREUX:1:1986:NOVA_VULGATA quae parabola est temporis instantis, iuxta quam munera et hostiae offeruntur, quae non possunt iuxta conscientiam perfectum facere servientem,
19:9:10:HEBREUX:1:1986:NOVA_VULGATA solummodo in cibis et in potibus et variis baptismis, quae sunt praecepta carnis usque ad tempus correctionis imposita.
19:9:11:HEBREUX:1:1986:NOVA_VULGATA Christus autem cum advenit pontifex futurorum bonorum, per amplius et perfectius tabernaculum, non manufactum, id est non huius creationis,
19:9:12:HEBREUX:1:1986:NOVA_VULGATA neque per sanguinem hircorum et vitulorum sed per proprium sanguinem introivit semel in Sancta, aeterna redemptione inventa.
19:9:13:HEBREUX:1:1986:NOVA_VULGATA Si enim sanguis hircorum et taurorum et cinis vitulae aspersus inquinatos sanctificat ad emundationem carnis,
19:9:14:HEBREUX:1:1986:NOVA_VULGATA quanto magis sanguis Christi, qui per Spiritum aeternum semetipsum obtulit immaculatum Deo, emundabit conscientiam nostram ab operibus mortuis ad serviendum Deo viventi.
19:9:15:HEBREUX:1:1986:NOVA_VULGATA Et ideo novi testamenti mediator est, ut, morte intercedente in redemptionem earum praevaricationum, quae erant sub priore testamento, repromissionem accipiant, qui vocati sunt aeternae hereditatis.
19:9:16:HEBREUX:1:1986:NOVA_VULGATA Ubi enim testamentum, mors necesse est afferatur testatoris;
19:9:17:HEBREUX:1:1986:NOVA_VULGATA testamentum autem in mortuis est confirmatum, nondum enim valet, dum vivit, qui testatus est.
19:9:18:HEBREUX:1:1986:NOVA_VULGATA Unde ne prius quidem sine sanguine dedicatum est;
19:9:19:HEBREUX:1:1986:NOVA_VULGATA enuntiato enim omni mandato secundum legem a Moyse universo populo, accipiens sanguinem vitulorum et hircorum cum aqua et lana coccinea et hyssopo, ipsum librum et omnem populum aspersit
19:9:20:HEBREUX:1:1986:NOVA_VULGATA dicens: “ Hic sanguis testamenti, quod mandavit ad vos Deus ”;
19:9:21:HEBREUX:1:1986:NOVA_VULGATA etiam tabernaculum et omnia vasa ministerii sanguine similiter aspersit.
19:9:22:HEBREUX:1:1986:NOVA_VULGATA Et omnia paene in sanguine mundantur secundum legem, et sine sanguinis effusione non fit remissio.
19:9:23:HEBREUX:1:1986:NOVA_VULGATA Necesse erat ergo figuras quidem caelestium his mundari, ipsa autem caelestia melioribus hostiis quam istis.
19:9:24:HEBREUX:1:1986:NOVA_VULGATA Non enim in manufacta Sancta Christus introivit, quae sunt similitudo verorum, sed in ipsum caelum, ut appareat nunc vultui Dei pro nobis;
19:9:25:HEBREUX:1:1986:NOVA_VULGATA neque ut saepe offerat semetipsum, quemadmodum pontifex intrat in Sancta per singulos annos in sanguine alieno.
19:9:26:HEBREUX:1:1986:NOVA_VULGATA Alioquin oportebat eum frequenter pati ab origine mundi; nunc autem semel in consummatione saeculorum ad destitutionem peccati per sacrificium sui manifestatus est.
19:9:27:HEBREUX:1:1986:NOVA_VULGATA Et quemadmodum statutum est hominibus semel mori, post hoc autem iudicium,
19:9:28:HEBREUX:1:1986:NOVA_VULGATA sic et Christus, semel oblatus ad multorum auferenda peccata, secundo sine peccato apparebit exspectantibus se in salutem.
19:10:1:HEBREUX:1:1986:NOVA_VULGATA Umbram enim habens lex bonorum futurorum, non ip sam imaginem rerum, per singulos annos iisdem ipsis hostiis, quas offerunt indesinenter, numquam potest accedentes perfectos facere.
19:10:2:HEBREUX:1:1986:NOVA_VULGATA Alioquin nonne cessassent offerri, ideo quod nullam haberent ultra conscientiam peccatorum cultores semel mundati?
19:10:3:HEBREUX:1:1986:NOVA_VULGATA Sed in ipsis commemoratio peccatorum per singulos annos fit.
19:10:4:HEBREUX:1:1986:NOVA_VULGATA Impossibile enim est sanguinem taurorum et hircorum auferre peccata.
19:10:5:HEBREUX:1:1986:NOVA_VULGATA Ideo ingrediens mundum dicit: “ Hostiam et oblationem noluisti, corpus autem aptasti mihi;
19:10:6:HEBREUX:1:1986:NOVA_VULGATA holocautomata et sacrificia pro peccato non tibi placuerunt.
19:10:7:HEBREUX:1:1986:NOVA_VULGATA Tunc dixi: Ecce venio, in capitulo libri scriptum est de me, ut faciam, Deus, voluntatem tuam ”.
19:10:8:HEBREUX:1:1986:NOVA_VULGATA Superius dicens: “ Hostias et oblationes et holocautomata et sacrificia pro peccato noluisti, nec placuerunt tibi ”, quae secundum legem offeruntur,
19:10:9:HEBREUX:1:1986:NOVA_VULGATA tunc dixit: “ Ecce venio, ut faciam voluntatem tuam ”. Aufert primum, ut secundum statuat;
19:10:10:HEBREUX:1:1986:NOVA_VULGATA in qua voluntate sanctificati sumus per oblationem corporis Christi Iesu in semel.
19:10:11:HEBREUX:1:1986:NOVA_VULGATA Et omnis quidem sacerdos stat cotidie ministrans et easdem saepe offerens hostias, quae numquam possunt auferre peccata.
19:10:12:HEBREUX:1:1986:NOVA_VULGATA Hic autem, una pro peccatis oblata hostia, in sempiternum consedit in dextera Dei,
19:10:13:HEBREUX:1:1986:NOVA_VULGATA de cetero exspectans, donec ponantur inimici eius scabellum pedum eius;
19:10:14:HEBREUX:1:1986:NOVA_VULGATA una enim oblatione consummavit in sempiternum eos, qui sanctificantur.
19:10:15:HEBREUX:1:1986:NOVA_VULGATA Testificatur autem nobis et Spiritus Sanctus; postquam enim dixit:
19:10:16:HEBREUX:1:1986:NOVA_VULGATA “ Hoc est testamentum, quod testabor ad illos post dies illos, dicit Dominus, dando leges meas in cordibus eorum, et in mente eorum superscribam eas;
19:10:17:HEBREUX:1:1986:NOVA_VULGATA et peccatorum eorum et iniquitatum eorum iam non recordabor amplius ”.
19:10:18:HEBREUX:1:1986:NOVA_VULGATA Ubi autem horum remissio, iam non oblatio pro peccato.
19:10:19:HEBREUX:1:1986:NOVA_VULGATA Habentes itaque, fratres, fiduciam in introitum Sanctorum in sanguine Iesu,
19:10:20:HEBREUX:1:1986:NOVA_VULGATA quam initiavit nobis viam novam et viventem per velamen, id est carnem suam,
19:10:21:HEBREUX:1:1986:NOVA_VULGATA et sacerdotem magnum super domum Dei,
19:10:22:HEBREUX:1:1986:NOVA_VULGATA accedamus cum vero corde in plenitudine fidei, aspersi corda a conscientia mala et abluti corpus aqua munda;
19:10:23:HEBREUX:1:1986:NOVA_VULGATA teneamus spei confessionem indeclinabilem, fidelis enim est, qui repromisit;
19:10:24:HEBREUX:1:1986:NOVA_VULGATA et consideremus invicem in provocationem caritatis et bonorum operum,
19:10:25:HEBREUX:1:1986:NOVA_VULGATA non deserentes congregationem nostram, sicut est consuetudinis quibusdam, sed exhortantes, et tanto magis quanto videtis appropinquantem diem.
19:10:26:HEBREUX:1:1986:NOVA_VULGATA Voluntarie enim peccantibus nobis, post acceptam notitiam veritatis, iam non relinquitur pro peccatis hostia,
19:10:27:HEBREUX:1:1986:NOVA_VULGATA terribilis autem quaedam exspectatio iudicii, et ignis aemulatio, quae consumptura est adversarios.
19:10:28:HEBREUX:1:1986:NOVA_VULGATA Irritam quis faciens legem Moysis, sine ulla miseratione duobus vel tribus testibus moritur;
19:10:29:HEBREUX:1:1986:NOVA_VULGATA quanto deteriora putatis merebitur supplicia, qui Filium Dei conculcaverit et sanguinem testamenti communem duxerit, in quo sanctificatus est, et Spiritui gratiae contumeliam fecerit?
19:10:30:HEBREUX:1:1986:NOVA_VULGATA Scimus enim eum, qui dixit: “ Mihi vindicta, ego retribuam ”; et iterum: “ Iudicabit Dominus populum suum ”.
19:10:31:HEBREUX:1:1986:NOVA_VULGATA Horrendum est incidere in manus Dei viventis.
19:10:32:HEBREUX:1:1986:NOVA_VULGATA Rememoramini autem pristinos dies, in quibus illuminati magnum certamen sustinuistis passionum,
19:10:33:HEBREUX:1:1986:NOVA_VULGATA in altero quidem opprobriis et tribulationibus spectaculum facti, in altero autem socii taliter conversantium effecti;
19:10:34:HEBREUX:1:1986:NOVA_VULGATA nam et vinctis compassi estis et rapinam bonorum vestrorum cum gaudio suscepistis, cognoscentes vos habere meliorem substantiam et manentem.
19:10:35:HEBREUX:1:1986:NOVA_VULGATA Nolite itaque abicere confidentiam vestram, quae magnam habet remunerationem;
19:10:36:HEBREUX:1:1986:NOVA_VULGATA patientia enim vobis necessaria est, ut voluntatem Dei facientes reportetis promissionem.
19:10:37:HEBREUX:1:1986:NOVA_VULGATA Adhuc enim modicum quantulum, qui venturus est, veniet et non tardabit.
19:10:38:HEBREUX:1:1986:NOVA_VULGATA Iustus autem meus ex fide vivet; quod si subtraxerit se, non sibi complacet in eo anima mea.
19:10:39:HEBREUX:1:1986:NOVA_VULGATA Nos autem non sumus subtractionis in perditionem, sed fidei in acquisitionem animae.
19:11:1:HEBREUX:1:1986:NOVA_VULGATA Est autem fides sperando rum substantia, rerum argu mentum non apparentium.
19:11:2:HEBREUX:1:1986:NOVA_VULGATA In hac enim testimonium consecuti sunt seniores.
19:11:3:HEBREUX:1:1986:NOVA_VULGATA Fide intellegimus aptata esse saecula verbo Dei, ut ex invisibilibus visibilia facta sint.
19:11:4:HEBREUX:1:1986:NOVA_VULGATA Fide ampliorem hostiam Abel quam Cain obtulit Deo, per quam testimonium consecutus est esse iustus, testimonium perhibente muneribus eius Deo; et per illam defunctus adhuc loquitur.
19:11:5:HEBREUX:1:1986:NOVA_VULGATA Fide Henoch translatus est, ne videret mortem, et non inveniebatur, quia transtulit illum Deus; ante translationem enim testimonium accepit placuisse Deo.
19:11:6:HEBREUX:1:1986:NOVA_VULGATA Sine fide autem impossibile placere; credere enim oportet accedentem ad Deum quia est et inquirentibus se remunerator fit.
19:11:7:HEBREUX:1:1986:NOVA_VULGATA Fide Noe, responso accepto de his, quae adhuc non videbantur, reveritus aptavit arcam in salutem domus suae; per quam damnavit mundum, et iustitiae, quae secundum fidem est, heres est institutus.
19:11:8:HEBREUX:1:1986:NOVA_VULGATA Fide vocatus Abraham oboedivit in locum exire, quem accepturus erat in hereditatem; et exivit nesciens quo iret.
19:11:9:HEBREUX:1:1986:NOVA_VULGATA Fide peregrinatus est in terra promissionis tamquam in aliena, in casulis habitando cum Isaac et Iacob, coheredibus promissionis eiusdem;
19:11:10:HEBREUX:1:1986:NOVA_VULGATA exspectabat enim fundamenta habentem civitatem, cuius artifex et conditor Deus.
19:11:11:HEBREUX:1:1986:NOVA_VULGATA Fide — et ipsa Sara sterilis — virtutem in conceptionem seminis accepit etiam praeter tempus aetatis, quoniam fidelem credidit esse, qui promiserat;
19:11:12:HEBREUX:1:1986:NOVA_VULGATA propter quod et ab uno orti sunt, et hoc emortuo, tamquam sidera caeli in multitudine, et sicut arena, quae est ad oram maris, innumerabilis.
19:11:13:HEBREUX:1:1986:NOVA_VULGATA Iuxta fidem defuncti sunt omnes isti, non acceptis promissionibus, sed a longe eas aspicientes et salutantes, et confitentes quia peregrini et hospites sunt supra terram;
19:11:14:HEBREUX:1:1986:NOVA_VULGATA qui enim haec dicunt, significant se patriam inquirere.
19:11:15:HEBREUX:1:1986:NOVA_VULGATA Et si quidem illius meminissent, de qua exierant, habebant utique tempus revertendi;
19:11:16:HEBREUX:1:1986:NOVA_VULGATA nunc autem meliorem appetunt, id est caelestem. Ideo non confunditur Deus vocari Deus eorum, paravit enim illis civitatem.
19:11:17:HEBREUX:1:1986:NOVA_VULGATA Fide obtulit Abraham Isaac, cum tentaretur; et unigenitum offerebat ille, qui susceperat promissiones,
19:11:18:HEBREUX:1:1986:NOVA_VULGATA ad quem dictum erat: “ In Isaac vocabitur tibi semen ”,
19:11:19:HEBREUX:1:1986:NOVA_VULGATA arbitratus quia et a mortuis suscitare potens est Deus; unde eum et in parabola reportavit.
19:11:20:HEBREUX:1:1986:NOVA_VULGATA Fide et de futuris benedixit Isaac Iacob et Esau.
19:11:21:HEBREUX:1:1986:NOVA_VULGATA Fide Iacob moriens singulis filiorum Ioseph benedixit et adoravit super fastigium virgae suae.
19:11:22:HEBREUX:1:1986:NOVA_VULGATA Fide Ioseph moriens de profectione filiorum Israel memoratus est et de ossibus suis mandavit.
19:11:23:HEBREUX:1:1986:NOVA_VULGATA Fide Moyses natus occultatus est mensibus tribus a parentibus suis, eo quod vidissent formosum infantem et non timuerunt regis edictum.
19:11:24:HEBREUX:1:1986:NOVA_VULGATA Fide Moyses grandis factus negavit se dici filium filiae pharaonis,
19:11:25:HEBREUX:1:1986:NOVA_VULGATA magis eligens affligi cum populo Dei quam temporalem peccati habere iucunditatem,
19:11:26:HEBREUX:1:1986:NOVA_VULGATA maiores divitias aestimans thesauris Aegypti improperium Christi; aspiciebat enim in remunerationem.
19:11:27:HEBREUX:1:1986:NOVA_VULGATA Fide reliquit Aegyptum non veritus animositatem regis, invisibilem enim tamquam videns sustinuit.
19:11:28:HEBREUX:1:1986:NOVA_VULGATA Fide celebravit Pascha et sanguinis effusionem, ne, qui vastabat primogenita, tangeret ea.
19:11:29:HEBREUX:1:1986:NOVA_VULGATA Fide transierunt mare Rubrum tamquam per aridam terram, quod experti Aegyptii devorati sunt.
19:11:30:HEBREUX:1:1986:NOVA_VULGATA Fide muri Iericho ruerunt circuiti diebus septem.
19:11:31:HEBREUX:1:1986:NOVA_VULGATA Fide Rahab meretrix non periit cum incredulis, quia exceperat exploratores cum pace.
19:11:32:HEBREUX:1:1986:NOVA_VULGATA Et quid adhuc dicam? Deficiet enim me tempus enarrantem de Gedeon, Barac, Samson, Iephte, David et Samuel atque prophetis,
19:11:33:HEBREUX:1:1986:NOVA_VULGATA qui per fidem devicerunt regna, operati sunt iustitiam, adepti sunt repromissiones, obturaverunt ora leonum,
19:11:34:HEBREUX:1:1986:NOVA_VULGATA exstinxerunt impetum ignis, effugerunt aciem gladii, convaluerunt de infirmitate, fortes facti sunt in bello, castra verterunt exterorum;
19:11:35:HEBREUX:1:1986:NOVA_VULGATA acceperunt mulieres de resurrectione mortuos suos; alii autem distenti sunt, non suscipientes redemptionem, ut meliorem invenirent resurrectionem;
19:11:36:HEBREUX:1:1986:NOVA_VULGATA alii vero ludibria et verbera experti sunt, insuper et vincula et carcerem;
19:11:37:HEBREUX:1:1986:NOVA_VULGATA lapidati sunt, secti sunt, in occisione gladii mortui sunt, circumierunt in melotis, in pellibus caprinis, egentes, angustiati, afflicti,
19:11:38:HEBREUX:1:1986:NOVA_VULGATA quibus dignus non erat mundus, in solitudinibus errantes et montibus et speluncis et in cavernis terrae.
19:11:39:HEBREUX:1:1986:NOVA_VULGATA Et hi omnes testimonium per fidem consecuti non reportaverunt promissionem,
19:11:40:HEBREUX:1:1986:NOVA_VULGATA Deo pro nobis melius aliquid providente, ut ne sine nobis consummarentur.
19:12:1:HEBREUX:1:1986:NOVA_VULGATA Ideoque et nos tantam ha bentes circumpositam nobis nubem testium, deponentes omne pondus et circumstans nos peccatum, per patientiam curramus propositum nobis certamen,
19:12:2:HEBREUX:1:1986:NOVA_VULGATA aspicientes in ducem fidei et consummatorem Iesum, qui pro gaudio sibi proposito sustinuit crucem, confusione contempta, atque in dextera throni Dei sedet.
19:12:3:HEBREUX:1:1986:NOVA_VULGATA Recogitate enim eum, qui talem sustinuit a peccatoribus adversum semetipsum contradictionem, ut ne fatigemini animis vestris deficientes.
19:12:4:HEBREUX:1:1986:NOVA_VULGATA Nondum usque ad sanguinem restitistis adversus peccatum repugnantes;
19:12:5:HEBREUX:1:1986:NOVA_VULGATA et obliti estis exhortationis, quae vobis tamquam filiis loquitur: “ Fili mi, noli neglegere disciplinam Domini neque deficias, dum ab eo argueris:
19:12:6:HEBREUX:1:1986:NOVA_VULGATA quem enim diligit, Dominus castigat, flagellat autem omnem filium, quem recipit ”.
19:12:7:HEBREUX:1:1986:NOVA_VULGATA Ad disciplinam suffertis; tamquam filios vos tractat Deus. Quis enim filius, quem non corripit pater?
19:12:8:HEBREUX:1:1986:NOVA_VULGATA Quod si extra disciplinam estis, cuius participes facti sunt omnes, ergo adulterini et non filii estis!
19:12:9:HEBREUX:1:1986:NOVA_VULGATA Deinde patres quidem carnis nostrae habebamus eruditores et reverebamur; non multo magis obtemperabimus Patri spirituum et vivemus?
19:12:10:HEBREUX:1:1986:NOVA_VULGATA Et illi quidem ad tempus paucorum dierum, secundum quod videbatur illis, castigabant; hic autem ad id, quod utile est ad participandam sanctitatem eius.
19:12:11:HEBREUX:1:1986:NOVA_VULGATA Omnis autem disciplina in praesenti quidem videtur non esse gaudii sed maeroris; postea autem fructum pacificum exercitatis per eam reddit iustitiae.
19:12:12:HEBREUX:1:1986:NOVA_VULGATA Propter quod remissas manus et soluta genua erigite
19:12:13:HEBREUX:1:1986:NOVA_VULGATA et gressus rectos facite pedibus vestris, ut, quod claudum est, non extorqueatur, magis autem sanetur.
19:12:14:HEBREUX:1:1986:NOVA_VULGATA Pacem sectamini cum omnibus et sanctificationem, sine qua nemo videbit Dominum,
19:12:15:HEBREUX:1:1986:NOVA_VULGATA providentes, ne quis desit gratiae Dei, ne qua radix amaritudinis sursum germinans perturbet, et per illam inquinentur multi;
19:12:16:HEBREUX:1:1986:NOVA_VULGATA ne quis fornicator aut profanus ut Esau, qui propter unam escam vendidit primogenita sua.
19:12:17:HEBREUX:1:1986:NOVA_VULGATA Scitis enim quoniam et postea cupiens hereditare benedictionem reprobatus est; non enim invenit paenitentiae locum, quamquam cum lacrimis inquisisset eam.
19:12:18:HEBREUX:1:1986:NOVA_VULGATA Non enim accessistis ad tractabilem et ardentem ignem et turbinem et caliginem et procellam
19:12:19:HEBREUX:1:1986:NOVA_VULGATA et tubae sonum et vocem verborum, quam qui audierunt, recusaverunt, ne ultra eis fieret verbum;
19:12:20:HEBREUX:1:1986:NOVA_VULGATA non enim portabant mandatum: “ Et si bestia tetigerit montem, lapidabitur”;
19:12:21:HEBREUX:1:1986:NOVA_VULGATA et ita terribile erat, quod videbatur, Moyses dixit: “ Exterritus sum et tremebundus ”.
19:12:22:HEBREUX:1:1986:NOVA_VULGATA Sed accessistis ad Sion montem et civitatem Dei viventis, Ierusalem caelestem, et multa milia angelorum, frequentiam
19:12:23:HEBREUX:1:1986:NOVA_VULGATA et ecclesiam primogenitorum, qui conscripti sunt in caelis, et iudicem Deum omnium et spiritus iustorum, qui consummati sunt,
19:12:24:HEBREUX:1:1986:NOVA_VULGATA et testamenti novi mediatorem Iesum et sanguinem aspersionis, melius loquentem quam Abel.
19:12:25:HEBREUX:1:1986:NOVA_VULGATA Videte, ne recusetis loquentem; si enim illi non effugerunt recusantes eum, qui super terram loquebatur, multo magis nos, qui de caelis loquentem avertimus;
19:12:26:HEBREUX:1:1986:NOVA_VULGATA cuius vox movit terram tunc, modo autem pronuntiavit dicens: “ Adhuc semel ego movebo non solum terram sed et caelum ”.
19:12:27:HEBREUX:1:1986:NOVA_VULGATA Hoc autem “ adhuc semel ” declarat mobilium translationem tamquam factorum, ut maneant ea, quae sunt immobilia.
19:12:28:HEBREUX:1:1986:NOVA_VULGATA Itaque, regnum immobile suscipientes, habeamus gratiam, per quam serviamus placentes Deo cum reverentia et metu;
19:12:29:HEBREUX:1:1986:NOVA_VULGATA etenim Deus noster ignis consumens est.
19:13:1:HEBREUX:1:1986:NOVA_VULGATA Caritas fraternitatis maneat.
19:13:2:HEBREUX:1:1986:NOVA_VULGATA Hospitalitatem nolite obli visci; per hanc enim quidam nescientes hospitio receperunt angelos.
19:13:3:HEBREUX:1:1986:NOVA_VULGATA Mementote vinctorum tamquam simul vincti, laborantium tamquam et ipsi in corpore morantes.
19:13:4:HEBREUX:1:1986:NOVA_VULGATA Honorabile conubium in omnibus, et torus immaculatus; fornicatores enim et adulteros iudicabit Deus.
19:13:5:HEBREUX:1:1986:NOVA_VULGATA Sint mores sine avaritia; contenti praesentibus. Ipse enim dixit: “ Non te deseram neque derelinquam ”,
19:13:6:HEBREUX:1:1986:NOVA_VULGATA ita ut confidenter dicamus: “ Dominus mihi adiutor est, non timebo; quid faciet mihi homo? ”.
19:13:7:HEBREUX:1:1986:NOVA_VULGATA Mementote praepositorum vestrorum, qui vobis locuti sunt verbum Dei; quorum intuentes exitum conversationis, imitamini fidem.
19:13:8:HEBREUX:1:1986:NOVA_VULGATA Iesus Christus heri et hodie idem, et in saecula!
19:13:9:HEBREUX:1:1986:NOVA_VULGATA Doctrinis variis et peregrinis nolite abduci; optimum enim est gratia stabiliri cor, non escis, quae non profuerunt ambulantibus in eis.
19:13:10:HEBREUX:1:1986:NOVA_VULGATA Habemus altare, de quo edere non habent potestatem, qui tabernaculo deserviunt.
19:13:11:HEBREUX:1:1986:NOVA_VULGATA Quorum enim animalium infertur sanguis pro peccato in Sancta per pontificem, horum corpora cremantur extra castra.
19:13:12:HEBREUX:1:1986:NOVA_VULGATA Propter quod et Iesus, ut sanctificaret per suum sanguinem populum, extra portam passus est.
19:13:13:HEBREUX:1:1986:NOVA_VULGATA Exeamus igitur ad eum extra castra, improperium eius portantes;
19:13:14:HEBREUX:1:1986:NOVA_VULGATA non enim habemus hic manentem civitatem, sed futuram inquirimus.
19:13:15:HEBREUX:1:1986:NOVA_VULGATA Per ipsum ergo offeramus hostiam laudis semper Deo, id est fructum labiorum confitentium nomini eius.
19:13:16:HEBREUX:1:1986:NOVA_VULGATA Beneficientiae autem et communionis nolite oblivisci; talibus enim hostiis oblectatur Deus.
19:13:17:HEBREUX:1:1986:NOVA_VULGATA Oboedite praepositis vestris et subiacete eis; ipsi enim pervigilant pro animabus vestris quasi rationem reddituri, ut cum gaudio hoc faciant et non gementes; hoc enim non expedit vobis.
19:13:18:HEBREUX:1:1986:NOVA_VULGATA Orate pro nobis; confidimus enim quia bonam conscientiam habemus, in omnibus bene volentes conversari.
19:13:19:HEBREUX:1:1986:NOVA_VULGATA Amplius autem deprecor vos hoc facere, ut quo celerius restituar vobis.
19:13:20:HEBREUX:1:1986:NOVA_VULGATA Deus autem pacis, qui eduxit de mortuis pastorem magnum ovium in sanguine testamenti aeterni, Dominum nostrum Iesum,
19:13:21:HEBREUX:1:1986:NOVA_VULGATA aptet vos in omni bono, ut faciatis voluntatem eius, faciens in nobis, quod placeat coram se per Iesum Christum, cui gloria in saecula saeculorum. Amen.
19:13:22:HEBREUX:1:1986:NOVA_VULGATA Rogo autem vos, fratres, sufferte sermonem exhortationis; etenim perpaucis scripsi vobis.
19:13:23:HEBREUX:1:1986:NOVA_VULGATA Cognoscite fratrem nostrum Timotheum dimissum esse; cum quo, si celerius venerit, videbo vos.
19:13:24:HEBREUX:1:1986:NOVA_VULGATA Salutate omnes praepositos vestros et omnes sanctos. Salutant vos, qui de Italia sunt.
19:13:25:HEBREUX:1:1986:NOVA_VULGATA Gratia cum omnibus vobis.
20:1:1:JACQUES:1:1986:NOVA_VULGATA Iacobus, Dei et Domini Iesu Christi servus, duodecim tribubus, quae sunt in dispersione, salutem.
20:1:2:JACQUES:1:1986:NOVA_VULGATA Omne gaudium existimate, fratres mei, cum in tentationibus variis incideritis,
20:1:3:JACQUES:1:1986:NOVA_VULGATA scientes quod probatio fidei vestrae patientiam operatur;
20:1:4:JACQUES:1:1986:NOVA_VULGATA patientia autem opus perfectum habeat, ut sitis perfecti et integri, in nullo deficientes.
20:1:5:JACQUES:1:1986:NOVA_VULGATA Si quis autem vestrum indiget sapientia, postulet a Deo, qui dat omnibus affluenter et non improperat, et dabitur ei.
20:1:6:JACQUES:1:1986:NOVA_VULGATA Postulet autem in fide nihil haesitans; qui enim haesitat, similis est fluctui maris, qui a vento movetur et circumfertur.
20:1:7:JACQUES:1:1986:NOVA_VULGATA Non ergo aestimet homo ille quod accipiat aliquid a Domino,
20:1:8:JACQUES:1:1986:NOVA_VULGATA vir duplex animo, inconstans in omnibus viis suis.
20:1:9:JACQUES:1:1986:NOVA_VULGATA Glorietur autem frater humilis in exaltatione sua,
20:1:10:JACQUES:1:1986:NOVA_VULGATA dives autem in humilitate sua, quoniam sicut flos feni transibit.
20:1:11:JACQUES:1:1986:NOVA_VULGATA Exortus est enim sol cum ardore et arefecit fenum, et flos eius decidit, et decor vultus eius deperiit; ita et dives in itineribus suis marcescet.
20:1:12:JACQUES:1:1986:NOVA_VULGATA Beatus vir, qui suffert tentationem, quia, cum probatus fuerit, accipiet coronam vitae, quam repromisit Deus diligentibus se.
20:1:13:JACQUES:1:1986:NOVA_VULGATA Nemo, cum tentatur, dicat: “ A Deo tentor ”; Deus enim non tentatur malis, ipse autem neminem tentat.
20:1:14:JACQUES:1:1986:NOVA_VULGATA Unusquisque vero tentatur a concupiscentia sua abstractus et illectus;
20:1:15:JACQUES:1:1986:NOVA_VULGATA dein concupiscentia, cum conceperit, parit peccatum; peccatum vero, cum consummatum fuerit, generat mortem.
20:1:16:JACQUES:1:1986:NOVA_VULGATA Nolite errare, fratres mei dilectissimi.
20:1:17:JACQUES:1:1986:NOVA_VULGATA Omne datum optimum et omne donum perfectum de sursum est, descendens a Patre luminum, apud quem non est transmutatio nec vicissitudinis obumbratio.
20:1:18:JACQUES:1:1986:NOVA_VULGATA Voluntarie genuit nos verbo veritatis, ut simus primitiae quaedam creaturae eius.
20:1:19:JACQUES:1:1986:NOVA_VULGATA Scitis, fratres mei dilecti. Sit autem omnis homo velox ad audiendum, tardus autem ad loquendum et tardus ad iram;
20:1:20:JACQUES:1:1986:NOVA_VULGATA ira enim viri iustitiam Dei non operatur.
20:1:21:JACQUES:1:1986:NOVA_VULGATA Propter quod abicientes omnem immunditiam et abundantiam malitiae, in mansuetudine suscipite insitum verbum, quod potest salvare animas vestras.
20:1:22:JACQUES:1:1986:NOVA_VULGATA Estote autem factores verbi et non auditores tantum fallentes vosmetipsos.
20:1:23:JACQUES:1:1986:NOVA_VULGATA Quia si quis auditor est verbi et non factor, hic comparabitur viro consideranti vultum nativitatis suae in speculo;
20:1:24:JACQUES:1:1986:NOVA_VULGATA consideravit enim se et abiit, et statim oblitus est qualis fuerit.
20:1:25:JACQUES:1:1986:NOVA_VULGATA Qui autem perspexerit in lege perfecta libertatis et permanserit, non auditor obliviosus factus sed factor operis, hic beatus in facto suo erit.
20:1:26:JACQUES:1:1986:NOVA_VULGATA Si quis putat se religiosum esse, non freno circumducens linguam suam sed seducens cor suum, huius vana est religio.
20:1:27:JACQUES:1:1986:NOVA_VULGATA Religio munda et immaculata apud Deum et Patrem haec est: visitare pupillos et viduas in tribulatione eorum, immaculatum se custodire ab hoc saeculo.
20:2:1:JACQUES:1:1986:NOVA_VULGATA Fratres mei, nolite in persona rum acceptione habere fidem Domini nostri Iesu Christi gloriae.
20:2:2:JACQUES:1:1986:NOVA_VULGATA Etenim, si introierit in synagogam vestram vir aureum anulum habens in veste candida, introierit autem et pauper in sordido habitu,
20:2:3:JACQUES:1:1986:NOVA_VULGATA et intendatis in eum, qui indutus est veste praeclara, et dixeritis: “ Tu sede hic bene ”, pauperi autem dicatis: “ Tu sta illic aut sede sub scabello meo ”;
20:2:4:JACQUES:1:1986:NOVA_VULGATA nonne iudicatis apud vosmetipsos et facti estis iudices cogitationum iniquarum?
20:2:5:JACQUES:1:1986:NOVA_VULGATA Audite, fratres mei dilectissimi. Nonne Deus elegit, qui pauperes sunt mundo, divites in fide et heredes regni, quod repromisit diligentibus se?
20:2:6:JACQUES:1:1986:NOVA_VULGATA Vos autem exhonorastis pauperem. Nonne divites opprimunt vos et ipsi trahunt vos ad iudicia?
20:2:7:JACQUES:1:1986:NOVA_VULGATA Nonne ipsi blasphemant bonum nomen, quod invocatum est super vos?
20:2:8:JACQUES:1:1986:NOVA_VULGATA Si tamen legem perficitis regalem secundum Scripturam: “ Diliges proximum tuum sicut teipsum ”, bene facitis;
20:2:9:JACQUES:1:1986:NOVA_VULGATA si autem personas accipitis, peccatum operamini, redarguti a lege quasi transgressores.
20:2:10:JACQUES:1:1986:NOVA_VULGATA Quicumque autem totam legem servaverit, offendat autem in uno, factus est omnium reus.
20:2:11:JACQUES:1:1986:NOVA_VULGATA Qui enim dixit: “ Non moechaberis ”, dixit et: “ Non occides ”; quod si non moecharis, occidis autem, factus es transgressor legis.
20:2:12:JACQUES:1:1986:NOVA_VULGATA Sic loquimini et sic facite sicut per legem libertatis iudicandi.
20:2:13:JACQUES:1:1986:NOVA_VULGATA Iudicium enim sine misericordia illi, qui non fecit misericordiam; superexsultat misericordia iudicio.
20:2:14:JACQUES:1:1986:NOVA_VULGATA Quid proderit, fratres mei, si fidem quis dicat se habere, opera autem non habeat? Numquid poterit fides salvare eum?
20:2:15:JACQUES:1:1986:NOVA_VULGATA Si frater aut soror nudi sunt et indigent victu cotidiano,
20:2:16:JACQUES:1:1986:NOVA_VULGATA dicat autem aliquis de vobis illis: “ Ite in pace, calefacimini et saturamini ”, non dederitis autem eis, quae necessaria sunt corporis, quid proderit?
20:2:17:JACQUES:1:1986:NOVA_VULGATA Sic et fides, si non habeat opera, mortua est in semetipsa.
20:2:18:JACQUES:1:1986:NOVA_VULGATA Sed dicet quis: “ Tu fidem habes, et ego opera habeo ”. Ostende mihi fidem tuam sine operibus, et ego tibi ostendam ex operibus meis fidem.
20:2:19:JACQUES:1:1986:NOVA_VULGATA Tu credis quoniam unus est Deus? Bene facis; et daemones credunt et contremiscunt!
20:2:20:JACQUES:1:1986:NOVA_VULGATA Vis autem scire, o homo inanis, quoniam fides sine operibus otiosa est?
20:2:21:JACQUES:1:1986:NOVA_VULGATA Abraham, pater noster, nonne ex operibus iustificatus est offerens Isaac filium suum super altare?
20:2:22:JACQUES:1:1986:NOVA_VULGATA Vides quoniam fides cooperabatur operibus illius, et ex operibus fides consummata est;
20:2:23:JACQUES:1:1986:NOVA_VULGATA et suppleta est Scriptura dicens: “ Credidit Abraham Deo, et reputatum est illi ad iustitiam ”, et amicus Dei appellatus est.
20:2:24:JACQUES:1:1986:NOVA_VULGATA Videtis quoniam ex operibus iustificatur homo et non ex fide tantum.
20:2:25:JACQUES:1:1986:NOVA_VULGATA Similiter autem et Rahab, meretrix nonne ex operibus iustificata est suscipiens nuntios et alia via eiciens?
20:2:26:JACQUES:1:1986:NOVA_VULGATA Sicut enim corpus sine spiritu emortuum est, ita et fides sine operibus mortua est.
20:3:1:JACQUES:1:1986:NOVA_VULGATA Nolite plures magistri fieri, fra tres mei, scientes quoniam maius iudicium accipiemus.
20:3:2:JACQUES:1:1986:NOVA_VULGATA In multis enim offendimus omnes. Si quis in verbo non offendit, hic perfectus est vir, potens etiam freno circumducere totum corpus.
20:3:3:JACQUES:1:1986:NOVA_VULGATA Si autem equorum frenos in ora mittimus ad oboediendum nobis, et omne corpus illorum circumferimus.
20:3:4:JACQUES:1:1986:NOVA_VULGATA Ecce et naves, cum tam magnae sint et a ventis validis minentur, circumferuntur a minimo gubernaculo, ubi impetus dirigentis voluerit;
20:3:5:JACQUES:1:1986:NOVA_VULGATA ita et lingua modicum quidem membrum est et magna exsultat. Ecce quantus ignis quam magnam silvam incendit!
20:3:6:JACQUES:1:1986:NOVA_VULGATA Et lingua ignis est, universitas iniquitatis; lingua constituitur in membris nostris, quae maculat totum corpus et inflammat rotam nativitatis et inflammatur a gehenna.
20:3:7:JACQUES:1:1986:NOVA_VULGATA Omnis enim natura et bestiarum et volucrum et serpentium et etiam cetorum domatur et domita est a natura humana;
20:3:8:JACQUES:1:1986:NOVA_VULGATA linguam autem nullus hominum domare potest, inquietum malum, plena veneno mortifero.
20:3:9:JACQUES:1:1986:NOVA_VULGATA In ipsa benedicimus Dominum et Patrem et in ipsa maledicimus homines, qui ad similitudinem Dei facti sunt;
20:3:10:JACQUES:1:1986:NOVA_VULGATA ex ipso ore procedit benedictio et maledictio. Non oportet, fratres mei, haec ita fieri.
20:3:11:JACQUES:1:1986:NOVA_VULGATA Numquid fons de eodem foramine emanat dulcem et amaram aquam?
20:3:12:JACQUES:1:1986:NOVA_VULGATA Numquid potest, fratres mei, ficus olivas facere, aut vitis ficus? Neque salsa dulcem potest facere aquam.
20:3:13:JACQUES:1:1986:NOVA_VULGATA Quis sapiens et disciplinatus inter vos? Ostendat ex bona conversatione operationem suam in mansuetudine sapientiae.
20:3:14:JACQUES:1:1986:NOVA_VULGATA Quod si zelum amarum habetis et contentiones in cordibus vestris, nolite gloriari et mendaces esse adversus veritatem.
20:3:15:JACQUES:1:1986:NOVA_VULGATA Non est ista sapientia desursum descendens, sed terrena, animalis, diabolica;
20:3:16:JACQUES:1:1986:NOVA_VULGATA ubi enim zelus et contentio, ibi inconstantia et omne opus pravum.
20:3:17:JACQUES:1:1986:NOVA_VULGATA Quae autem desursum est sapientia primum quidem pudica est, deinde pacifica, modesta, suadibilis, plena misericordia et fructibus bonis, non iudicans, sine simulatione;
20:3:18:JACQUES:1:1986:NOVA_VULGATA fructus autem iustitiae in pace seminatur facientibus pacem.
20:4:1:JACQUES:1:1986:NOVA_VULGATA Unde bella et unde lites in vobis? Nonne hinc, ex concupi scentiis vestris, quae militant in membris vestris?
20:4:2:JACQUES:1:1986:NOVA_VULGATA Concupiscitis et non habetis; occiditis et zelatis et non potestis adipisci; litigatis et belligeratis. Non habetis, propter quod non postulatis;
20:4:3:JACQUES:1:1986:NOVA_VULGATA petitis et non accipitis, eo quod male petitis, ut in concupiscentiis vestris insumatis.
20:4:4:JACQUES:1:1986:NOVA_VULGATA Adulteri, nescitis quia amicitia huius mundi inimica est Dei? Quicumque ergo voluerit amicus esse saeculi huius, inimicus Dei constituitur.
20:4:5:JACQUES:1:1986:NOVA_VULGATA Aut putatis quia inaniter Scriptura dicat: “ Ad invidiam concupiscit Spiritus, qui inhabitat in nobis? ”.
20:4:6:JACQUES:1:1986:NOVA_VULGATA Maiorem autem dat gratiam; propter quod dicit: “ Deus superbis resistit, humilibus autem dat gratiam ”.
20:4:7:JACQUES:1:1986:NOVA_VULGATA Subicimini igitur Deo; resistite autem Diabolo, et fugiet a vobis.
20:4:8:JACQUES:1:1986:NOVA_VULGATA Appropiate Deo, et appropinquabit vobis. Emundate manus, peccatores; et purificate corda, duplices animo.
20:4:9:JACQUES:1:1986:NOVA_VULGATA Miseri estote et lugete et plorate; risus vester in luctum convertatur, et gaudium in maerorem.
20:4:10:JACQUES:1:1986:NOVA_VULGATA Humiliamini in conspectu Domini, et exaltabit vos.
20:4:11:JACQUES:1:1986:NOVA_VULGATA Nolite detrahere alterutrum, fratres; qui detrahit fratri, aut qui iudicat fratrem suum, detrahit legi et iudicat legem; si autem iudicas legem, non es factor legis sed iudex.
20:4:12:JACQUES:1:1986:NOVA_VULGATA Unus est legislator et iudex, qui potest salvare et perdere; tu autem quis es, qui iudicas proximum?
20:4:13:JACQUES:1:1986:NOVA_VULGATA Age nunc, qui dicitis: “ Hodie aut crastino ibimus in illam civitatem et faciemus quidem ibi annum et mercabimur et lucrum faciemus ”;
20:4:14:JACQUES:1:1986:NOVA_VULGATA qui ignoratis, quae erit in crastinum vita vestra! Vapor enim estis ad modicum parens, deinceps exterminatur;
20:4:15:JACQUES:1:1986:NOVA_VULGATA pro eo ut dicatis: “ Si Dominus voluerit, et vivemus et faciemus hoc aut illud ”.
20:4:16:JACQUES:1:1986:NOVA_VULGATA Nunc autem gloriamini in superbiis vestris; omnis gloriatio talis maligna est.
20:4:17:JACQUES:1:1986:NOVA_VULGATA Scienti igitur bonum facere et non facienti, peccatum est illi!
20:5:1:JACQUES:1:1986:NOVA_VULGATA Age nunc, divites, plorate ulu lantes in miseriis, quae adve nient vobis.
20:5:2:JACQUES:1:1986:NOVA_VULGATA Divitiae vestrae putrefactae sunt, et vestimenta vestra a tineis comesta sunt,
20:5:3:JACQUES:1:1986:NOVA_VULGATA aurum et argentum vestrum aeruginavit, et aerugo eorum in testimonium vobis erit et manducabit carnes vestras sicut ignis: thesaurizastis in novissimis diebus.
20:5:4:JACQUES:1:1986:NOVA_VULGATA Ecce merces operariorum, qui messuerunt regiones vestras, quae fraudata est a vobis, clamat, et clamores eorum, qui messuerunt, in aures Domini Sabaoth introierunt.
20:5:5:JACQUES:1:1986:NOVA_VULGATA Epulati estis super terram et in luxuriis fuistis, enutristis corda vestra in die occisionis.
20:5:6:JACQUES:1:1986:NOVA_VULGATA Addixistis, occidistis iustum. Non resistit vobis.
20:5:7:JACQUES:1:1986:NOVA_VULGATA Patientes igitur estote, fratres, usque ad adventum Domini. Ecce agricola exspectat pretiosum fructum terrae, patienter ferens, donec accipiat imbrem temporaneum et serotinum.
20:5:8:JACQUES:1:1986:NOVA_VULGATA Patientes estote, et vos, confirmate corda vestra, quoniam adventus Domini appropinquavit.
20:5:9:JACQUES:1:1986:NOVA_VULGATA Nolite ingemiscere, fratres, in alterutrum, ut non iudicemini; ecce iudex ante ianuam assistit.
20:5:10:JACQUES:1:1986:NOVA_VULGATA Exemplum accipite, fratres, laboris et patientiae prophetas, qui locuti sunt in nomine Domini.
20:5:11:JACQUES:1:1986:NOVA_VULGATA Ecce beatificamus eos, qui sustinuerunt; sufferentiam Iob audistis et finem Domini vidistis, quoniam misericors est Dominus et miserator.
20:5:12:JACQUES:1:1986:NOVA_VULGATA Ante omnia autem, fratres mei, nolite iurare neque per caelum neque per terram, neque aliud quodcumque iuramentum; sit autem vestrum “ Est ” est, et “ Non ” non, uti non sub iudicio decidatis.
20:5:13:JACQUES:1:1986:NOVA_VULGATA Tristatur aliquis vestrum? Oret. Aequo animo est? Psallat.
20:5:14:JACQUES:1:1986:NOVA_VULGATA Infirmatur quis in vobis? Advocet presbyteros ecclesiae, et orent super eum, unguentes eum oleo in nomine Domini.
20:5:15:JACQUES:1:1986:NOVA_VULGATA Et oratio fidei salvabit infirmum, et allevabit eum Dominus; et si peccata operatus fuerit, dimittentur ei.
20:5:16:JACQUES:1:1986:NOVA_VULGATA Confitemini ergo alterutrum peccata et orate pro invicem, ut sanemini. Multum enim valet deprecatio iusti operans.
20:5:17:JACQUES:1:1986:NOVA_VULGATA Elias homo erat similis nobis passibilis et oratione oravit, ut non plueret, et non pluit super terram annos tres et menses sex;
20:5:18:JACQUES:1:1986:NOVA_VULGATA et rursum oravit, et caelum dedit pluviam, et terra germinavit fructum suum.
20:5:19:JACQUES:1:1986:NOVA_VULGATA Fratres mei, si quis ex vobis erraverit a veritate, et converterit quis eum,
20:5:20:JACQUES:1:1986:NOVA_VULGATA scire debet quoniam, qui converti fecerit peccatorem ab errore viae eius, salvabit animam suam a morte et operiet multitudinem peccatorum.
21:1:1:1PIERRE:1:1986:NOVA_VULGATA Petrus apostolus Iesu Christi electis advenis dispersionis Ponti, Galatiae, Cappadociae, Asiae et Bithyniae,
21:1:2:1PIERRE:1:1986:NOVA_VULGATA secundum praescientiam Dei Patris, in sanctificatione Spiritus, in oboedientiam et aspersionem sanguinis Iesu Christi: gratia vobis et pax multiplicetur.
21:1:3:1PIERRE:1:1986:NOVA_VULGATA Benedictus Deus et Pater Domini nostri Iesu Christi, qui secundum magnam misericordiam suam regeneravit nos in spem vivam per resurrectionem Iesu Christi ex mortuis,
21:1:4:1PIERRE:1:1986:NOVA_VULGATA in hereditatem incorruptibilem et incontaminatam et immarcescibilem, conservatam in caelis propter vos,
21:1:5:1PIERRE:1:1986:NOVA_VULGATA qui in virtute Dei custodimini per fidem in salutem, paratam revelari in tempore novissimo.
21:1:6:1PIERRE:1:1986:NOVA_VULGATA In quo exsultatis, modicum nunc si oportet contristati in variis tentationibus,
21:1:7:1PIERRE:1:1986:NOVA_VULGATA ut probatio vestrae fidei multo pretiosior auro, quod perit, per ignem quidem probato, inveniatur in laudem et gloriam et honorem in revelatione Iesu Christi.
21:1:8:1PIERRE:1:1986:NOVA_VULGATA Quem cum non videritis, diligitis; in quem nunc non videntes, credentes autem, exsultatis laetitia inenarrabili et glorificata,
21:1:9:1PIERRE:1:1986:NOVA_VULGATA reportantes finem fidei vestrae salutem animarum.
21:1:10:1PIERRE:1:1986:NOVA_VULGATA De qua salute exquisierunt atque scrutati sunt prophetae, qui de futura in vos gratia prophetaverunt,
21:1:11:1PIERRE:1:1986:NOVA_VULGATA scrutantes in quod vel quale tempus significaret, qui erat in eis Spiritus Christi, praenuntians eas, quae in Christo sunt, passiones et posteriores glorias;
21:1:12:1PIERRE:1:1986:NOVA_VULGATA quibus revelatum est quia non sibi ipsis, vobis autem ministrabant ea, quae nunc nuntiata sunt vobis per eos, qui evangelizaverunt vos, Spiritu Sancto misso de caelo, in quae desiderant angeli prospicere.
21:1:13:1PIERRE:1:1986:NOVA_VULGATA Propter quod succincti lumbos mentis vestrae, sobrii, perfecte sperate in eam, quae offertur vobis, gratiam in revelatione Iesu Christi.
21:1:14:1PIERRE:1:1986:NOVA_VULGATA Quasi filii oboedientiae, non configurati prioribus in ignorantia vestra desideriis,
21:1:15:1PIERRE:1:1986:NOVA_VULGATA sed secundum eum, qui vocavit vos, sanctum, et ipsi sancti in omni conversatione sitis,
21:1:16:1PIERRE:1:1986:NOVA_VULGATA quoniam scriptum est: “ Sancti eritis, quia ego sanctus sum ”.
21:1:17:1PIERRE:1:1986:NOVA_VULGATA Et si Patrem invocatis eum, qui sine acceptione personarum iudicat secundum uniuscuiusque opus, in timore incolatus vestri tempore conversamini,
21:1:18:1PIERRE:1:1986:NOVA_VULGATA scientes quod non corruptibilibus argento vel auro redempti estis de vana vestra conversatione a patribus tradita,
21:1:19:1PIERRE:1:1986:NOVA_VULGATA sed pretioso sanguine quasi Agni incontaminati et immaculati Christi,
21:1:20:1PIERRE:1:1986:NOVA_VULGATA praecogniti quidem ante constitutionem mundi, manifestati autem novissimis temporibus propter vos,
21:1:21:1PIERRE:1:1986:NOVA_VULGATA qui per ipsum fideles estis in Deum, qui suscitavit eum a mortuis et dedit ei gloriam, ut fides vestra et spes esset in Deum.
21:1:22:1PIERRE:1:1986:NOVA_VULGATA Animas vestras castificantes in oboedientia veritatis ad fraternitatis amorem non fictum, ex corde invicem diligite attentius,
21:1:23:1PIERRE:1:1986:NOVA_VULGATA renati non ex semine corruptibili sed incorruptibili per verbum Dei vivum et permanens:
21:1:24:1PIERRE:1:1986:NOVA_VULGATA quia omnis caro ut fenum, et omnis gloria eius tamquam flos feni. Exaruit fenum, et flos decidit;
21:1:25:1PIERRE:1:1986:NOVA_VULGATA verbum autem Domini manet in aeternum. Hoc est autem verbum, quod evangelizatum est in vos.
21:2:1:1PIERRE:1:1986:NOVA_VULGATA Deponentes igitur omnem ma litiam et omnem dolum et simu lationes et invidias et omnes detractiones,
21:2:2:1PIERRE:1:1986:NOVA_VULGATA sicut modo geniti infantes, rationale sine dolo lac concupiscite, ut in eo crescatis in salutem,
21:2:3:1PIERRE:1:1986:NOVA_VULGATA si gustastis quoniam dulcis Dominus.
21:2:4:1PIERRE:1:1986:NOVA_VULGATA Ad quem accedentes, lapidem vivum, ab hominibus quidem reprobatum, coram Deo autem electum, pretiosum,
21:2:5:1PIERRE:1:1986:NOVA_VULGATA et ipsi tamquam lapides vivi aedificamini domus spiritalis in sacerdotium sanctum offerre spiritales hostias acceptabiles Deo per Iesum Christum.
21:2:6:1PIERRE:1:1986:NOVA_VULGATA Propter quod continet Scriptura: “ Ecce pono in Sion lapidem angularem, electum, pretiosum; et, qui credit in eo, non confundetur ”.
21:2:7:1PIERRE:1:1986:NOVA_VULGATA Vobis igitur honor credentibus; non credentibus autem “ Lapis, quem reprobaverunt aedificantes, hic factus est in caput anguli ”
21:2:8:1PIERRE:1:1986:NOVA_VULGATA et “ lapis offensionis et petra scandali ”; qui offendunt verbo non credentes, in quod et positi sunt.
21:2:9:1PIERRE:1:1986:NOVA_VULGATA Vos autem genus electum, regale sacerdotium, gens sancta, populus in acquisitionem, ut virtutes annuntietis eius, qui de tenebris vos vocavit in admirabile lumen suum:
21:2:10:1PIERRE:1:1986:NOVA_VULGATA qui aliquando non populus, nunc autem populus Dei; qui non consecuti misericordiam, nunc autem misericordiam consecuti.
21:2:11:1PIERRE:1:1986:NOVA_VULGATA Carissimi, obsecro tamquam advenas et peregrinos abstinere vos a carnalibus desideriis, quae militant adversus animam;
21:2:12:1PIERRE:1:1986:NOVA_VULGATA conversationem vestram inter gentes habentes bonam, ut in eo, quod detrectant de vobis tamquam de malefactoribus, ex bonis operibus considerantes glorificent Deum in die visitationis.
21:2:13:1PIERRE:1:1986:NOVA_VULGATA Subiecti estote omni humanae creaturae propter Dominum: sive regi quasi praecellenti
21:2:14:1PIERRE:1:1986:NOVA_VULGATA sive ducibus tamquam ab eo missis ad vindictam malefactorum, laudem vero bonorum;
21:2:15:1PIERRE:1:1986:NOVA_VULGATA quia sic est voluntas Dei, ut benefacientes obmutescere faciatis imprudentium hominum ignorantiam,
21:2:16:1PIERRE:1:1986:NOVA_VULGATA quasi liberi, et non quasi velamen habentes malitiae libertatem, sed sicut servi Dei.
21:2:17:1PIERRE:1:1986:NOVA_VULGATA Omnes honorate, fraternitatem diligite, Deum timete, regem honorificate.
21:2:18:1PIERRE:1:1986:NOVA_VULGATA Servi, subditi estote in omni timore dominis, non tantum bonis et modestis sed etiam pravis.
21:2:19:1PIERRE:1:1986:NOVA_VULGATA Haec est enim gratia, si propter conscientiam Dei sustinet quis tristitias, patiens iniuste.
21:2:20:1PIERRE:1:1986:NOVA_VULGATA Quae enim gloria est, si peccantes et colaphizati sustinetis? Sed si benefacientes et patientes sustinetis, haec est gratia apud Deum.
21:2:21:1PIERRE:1:1986:NOVA_VULGATA In hoc enim vocati estis, quia et Christus passus est pro vobis, vobis relinquens exemplum, ut sequamini vestigia eius:
21:2:22:1PIERRE:1:1986:NOVA_VULGATA qui peccatum non fecit, nec inventus est dolus in ore ipsius;
21:2:23:1PIERRE:1:1986:NOVA_VULGATA qui cum malediceretur, non remaledicebat; cum pateretur, non comminabatur, commendabat autem iuste iudicanti;
21:2:24:1PIERRE:1:1986:NOVA_VULGATA qui peccata nostra ipse pertulit in corpore suo super lignum, ut peccatis mortui iustitiae viveremus; cuius livore sanati estis.
21:2:25:1PIERRE:1:1986:NOVA_VULGATA Eratis enim sicut oves errantes, sed conversi estis nunc ad pastorem et episcopum animarum vestrarum.
21:3:1:1PIERRE:1:1986:NOVA_VULGATA Similiter mulieres subditae sint suis viris, ut et si qui non cre dunt verbo, per mulierum conversationem sine verbo lucrifiant,
21:3:2:1PIERRE:1:1986:NOVA_VULGATA considerantes castam in timore conversationem vestram;
21:3:3:1PIERRE:1:1986:NOVA_VULGATA quarum sit non extrinsecus capillaturae aut circumdationis auri aut indumenti vestimentorum cultus,
21:3:4:1PIERRE:1:1986:NOVA_VULGATA sed qui absconditus cordis est homo, in incorruptibilitate mitis et quieti spiritus, qui est in conspectu Dei locuples.
21:3:5:1PIERRE:1:1986:NOVA_VULGATA Sic enim aliquando et sanctae mulieres sperantes in Deo ornabant se subiectae propriis viris,
21:3:6:1PIERRE:1:1986:NOVA_VULGATA sicut Sara oboediebat Abrahae dominum eum vocans: cuius estis filiae benefacientes et non timentes ullam perturbationem.
21:3:7:1PIERRE:1:1986:NOVA_VULGATA Viri similiter cohabitantes secundum scientiam quasi infirmiori vaso muliebri impertientes honorem, tamquam et coheredibus gratiae vitae, uti ne impediantur orationes vestrae.
21:3:8:1PIERRE:1:1986:NOVA_VULGATA In fine autem omnes unanimes, compatientes, fraternitatis amatores, misericordes, humiles,
21:3:9:1PIERRE:1:1986:NOVA_VULGATA non reddentes malum pro malo vel maledictum pro maledicto, sed e contrario benedicentes, quia in hoc vocati estis, ut benedictionem hereditate accipiatis.
21:3:10:1PIERRE:1:1986:NOVA_VULGATA “ Qui enim vult vitam diligere et videre dies bonos, coerceat linguam suam a malo,
21:3:11:1PIERRE:1:1986:NOVA_VULGATA et labia eius ne loquantur dolum; declinet autem a malo et faciat bonum, inquirat pacem et persequatur eam.
21:3:12:1PIERRE:1:1986:NOVA_VULGATA Quia oculi Domini super iustos, et aures eius in preces eorum; vultus autem Domini super facientes mala ”.
21:3:13:1PIERRE:1:1986:NOVA_VULGATA Et quis est qui vobis noceat, si boni aemulatores fueritis?
21:3:14:1PIERRE:1:1986:NOVA_VULGATA Sed et si patimini propter iustitiam, beati! Timorem autem eorum ne timueritis et non conturbemini,
21:3:15:1PIERRE:1:1986:NOVA_VULGATA Dominum autem Christum sanctificate in cordibus vestris, parati semper ad defensionem omni poscenti vos rationem de ea, quae in vobis est spe;
21:3:16:1PIERRE:1:1986:NOVA_VULGATA sed cum mansuetudine et timore, conscientiam habentes bonam, ut in quo de vobis detrectatur, confundantur, qui calumniantur vestram bonam in Christo conversationem.
21:3:17:1PIERRE:1:1986:NOVA_VULGATA Melius est enim benefacientes, si velit voluntas Dei, pati quam malefacientes.
21:3:18:1PIERRE:1:1986:NOVA_VULGATA Quia et Christus semel pro peccatis passus est, iustus pro iniustis, ut vos adduceret ad Deum, mortificatus quidem carne, vivificatus autem Spiritu:
21:3:19:1PIERRE:1:1986:NOVA_VULGATA in quo et his, qui in carcere erant, spiritibus adveniens praedicavit,
21:3:20:1PIERRE:1:1986:NOVA_VULGATA qui increduli fuerant aliquando, quando exspectabat Dei patientia in diebus Noe, cum fabricaretur arca, in qua pauci, id est octo animae, salvae factae sunt per aquam.
21:3:21:1PIERRE:1:1986:NOVA_VULGATA Cuius antitypum, baptisma, et vos nunc salvos facit, non carnis depositio sordium sed conscientiae bonae rogatio in Deum, per resurrectionem Iesu Christi,
21:3:22:1PIERRE:1:1986:NOVA_VULGATA qui est in dextera Dei, profectus in caelum, subiectis sibi angelis et potestatibus et virtutibus.
21:4:1:1PIERRE:1:1986:NOVA_VULGATA Christo igitur passo in carne, et vos eadem cogitatione armami ni, quia, qui passus est carne, desiit a peccato;
21:4:2:1PIERRE:1:1986:NOVA_VULGATA ut iam non hominum concupiscentiis sed voluntate Dei, quod reliquum est in carne vivat temporis.
21:4:3:1PIERRE:1:1986:NOVA_VULGATA Sufficit enim praeteritum tempus ad voluntatem gentium consummandam, vobis, qui ambulastis in luxuriis, concupiscentiis, vinolentiis, comissationibus, potationibus et illicitis idolorum cultibus.
21:4:4:1PIERRE:1:1986:NOVA_VULGATA In quo mirantur non concurrentibus vobis in eandem luxuriae effusionem, blasphemantes;
21:4:5:1PIERRE:1:1986:NOVA_VULGATA qui reddent rationem ei, qui paratus est iudicare vivos et mortuos.
21:4:6:1PIERRE:1:1986:NOVA_VULGATA Propter hoc enim et mortuis evangelizatum est, ut iudicentur quidem secundum homines carne, vivant autem secundum Deum Spiritu.
21:4:7:1PIERRE:1:1986:NOVA_VULGATA Omnium autem finis appropinquavit. Estote itaque prudentes et vigilate in orationibus.
21:4:8:1PIERRE:1:1986:NOVA_VULGATA Ante omnia mutuam in vosmetipsos caritatem continuam habentes, quia caritas operit multitudinem peccatorum;
21:4:9:1PIERRE:1:1986:NOVA_VULGATA hospitales invicem sine murmuratione;
21:4:10:1PIERRE:1:1986:NOVA_VULGATA unusquisque, sicut accepit donationem, in alterutrum illam administrantes, sicut boni dispensatores multiformis gratiae Dei.
21:4:11:1PIERRE:1:1986:NOVA_VULGATA Si quis loquitur, quasi sermones Dei; si quis ministrat, tamquam ex virtute, quam largitur Deus, ut in omnibus glorificetur Deus per Iesum Christum: cui est gloria et imperium in saecula saeculorum. Amen.
21:4:12:1PIERRE:1:1986:NOVA_VULGATA Carissimi, nolite mirari in fervore, qui ad tentationem vobis fit, quasi novi aliquid vobis contingat,
21:4:13:1PIERRE:1:1986:NOVA_VULGATA sed, quemadmodum communicatis Christi passionibus, gaudete, ut et in revelatione gloriae eius gaudeatis exsultantes.
21:4:14:1PIERRE:1:1986:NOVA_VULGATA Si exprobramini in nomine Christi, beati, quoniam Spiritus gloriae et Dei super vos requiescit.
21:4:15:1PIERRE:1:1986:NOVA_VULGATA Nemo enim vestrum patiatur quasi homicida aut fur aut maleficus aut alienorum speculator;
21:4:16:1PIERRE:1:1986:NOVA_VULGATA si autem ut christianus, non erubescat, glorificet autem Deum in isto nomine.
21:4:17:1PIERRE:1:1986:NOVA_VULGATA Quoniam tempus est, ut incipiat iudicium a domo Dei; si autem primum a nobis, qui finis eorum, qui non credunt Dei evangelio?
21:4:18:1PIERRE:1:1986:NOVA_VULGATA “ Et si iustus vix salvatur, impius et peccator ubi parebit? ”.
21:4:19:1PIERRE:1:1986:NOVA_VULGATA Itaque et hi, qui patiuntur secundum voluntatem Dei, fideli Creatori commendent animas suas in benefacto.
21:5:1:1PIERRE:1:1986:NOVA_VULGATA Seniores ergo, qui in vobis sunt, obsecro, consenior et testis Chri sti passionum, qui et eius, quae in futuro revelanda est, gloriae communicator:
21:5:2:1PIERRE:1:1986:NOVA_VULGATA Pascite, qui est in vobis, gregem Dei, providentes non coacto sed spontanee secundum Deum, neque turpis lucri gratia sed voluntarie,
21:5:3:1PIERRE:1:1986:NOVA_VULGATA neque ut dominantes in cleris sed formae facti gregis.
21:5:4:1PIERRE:1:1986:NOVA_VULGATA Et cum apparuerit Princeps pastorum, percipietis immarcescibilem gloriae coro nam.
21:5:5:1PIERRE:1:1986:NOVA_VULGATA Similiter, adulescentes, subditi estote senioribus. Omnes autem invicem humilitatem induite, quia Deus superbis resistit, humilibus autem dat gratiam.
21:5:6:1PIERRE:1:1986:NOVA_VULGATA Humiliamini igitur sub potenti manu Dei, ut vos exaltet in tempore,
21:5:7:1PIERRE:1:1986:NOVA_VULGATA omnem sollicitudinem vestram proicientes in eum, quoniam ipsi cura est de vobis.
21:5:8:1PIERRE:1:1986:NOVA_VULGATA Sobrii estote, vigilate. Adversarius vester Diabolus tamquam leo rugiens circuit quaerens quem devoret.
21:5:9:1PIERRE:1:1986:NOVA_VULGATA Cui resistite fortes fide, scientes eadem passionum ei, quae in mundo est, vestrae fraternitati fieri.
21:5:10:1PIERRE:1:1986:NOVA_VULGATA Deus autem omnis gratiae, qui vocavit vos in aeternam suam gloriam in Christo Iesu, modicum passos ipse perficiet, confirmabit, solidabit, fundabit.
21:5:11:1PIERRE:1:1986:NOVA_VULGATA Ipsi imperium in saecula saeculorum. Amen.
21:5:12:1PIERRE:1:1986:NOVA_VULGATA Per Silvanum vobis fidelem fratrem, ut arbitror, breviter scripsi, obsecrans et contestans hanc esse veram gratiam Dei; in qua state.
21:5:13:1PIERRE:1:1986:NOVA_VULGATA Salutat vos, quae est in Babylone, coelecta et Marcus filius meus.
21:5:14:1PIERRE:1:1986:NOVA_VULGATA Salutate invicem in osculo caritatis. Pax vobis omnibus, qui estis in Christo.
22:1:1:2PIERRE:1:1986:NOVA_VULGATA Simon Petrus servus et apostolus Iesu Christi his, qui coae qualem nobis sortiti sunt fidem in iustitia Dei nostri et salvatoris Iesu Christi:
22:1:2:2PIERRE:1:1986:NOVA_VULGATA gratia vobis et pax multiplicetur in cognitione Dei et Iesu Domini nostri.
22:1:3:2PIERRE:1:1986:NOVA_VULGATA Quomodo omnia nobis divinae virtutis suae ad vitam et pietatem donatae per cognitionem eius, qui vocavit nos propria gloria et virtute,
22:1:4:2PIERRE:1:1986:NOVA_VULGATA per quae pretiosa et maxima nobis promissa donata sunt, ut per haec efficiamini divinae consortes naturae, fugientes eam, quae in mundo est in concupiscentia, corruptionem;
22:1:5:2PIERRE:1:1986:NOVA_VULGATA et propter hoc ipsum curam omnem subinferentes ministrate in fide vestra virtutem, in virtute autem scientiam,
22:1:6:2PIERRE:1:1986:NOVA_VULGATA in scientia autem continentiam, in continentia autem patientiam, in patientia autem pietatem,
22:1:7:2PIERRE:1:1986:NOVA_VULGATA in pietate autem amorem fraternitatis, in amore autem fraternitatis caritatem.
22:1:8:2PIERRE:1:1986:NOVA_VULGATA Haec enim vobis, cum adsint et abundent, non vacuos nec sine fructu vos constituunt in Domini nostri Iesu Christi cognitionem;
22:1:9:2PIERRE:1:1986:NOVA_VULGATA cui enim non praesto sunt haec, caecus est et nihil procul cernens, oblivionem accipiens purgationis veterum suorum delictorum.
22:1:10:2PIERRE:1:1986:NOVA_VULGATA Quapropter, fratres, magis satagite, ut firmam vestram vocationem et electionem faciatis. Haec enim facientes non offendetis aliquando;
22:1:11:2PIERRE:1:1986:NOVA_VULGATA sic enim abundanter ministrabitur vobis introitus in aeternum regnum Domini nostri et salvatoris Iesu Christi.
22:1:12:2PIERRE:1:1986:NOVA_VULGATA Propter quod incipiam vos semper commonere de his, et quidem scientes et confirmatos in praesenti veritate.
22:1:13:2PIERRE:1:1986:NOVA_VULGATA Iustum autem arbitror, quamdiu sum in hoc tabernaculo, suscitare vos in commonitione,
22:1:14:2PIERRE:1:1986:NOVA_VULGATA certus quod velox est depositio tabernaculi mei, secundum quod et Dominus noster Iesus Christus significavit mihi;
22:1:15:2PIERRE:1:1986:NOVA_VULGATA dabo autem operam et frequenter habere vos post obitum meum, ut horum memoriam faciatis.
22:1:16:2PIERRE:1:1986:NOVA_VULGATA Non enim captiosas fabulas secuti notam fecimus vobis Domini nostri Iesu Christi virtutem et adventum, sed speculatores facti illius magnitudinis.
22:1:17:2PIERRE:1:1986:NOVA_VULGATA Accipiens enim a Deo Patre honorem et gloriam, voce prolata ad eum huiuscemodi a magnifica gloria: “ Filius meus, dilectus meus hic est, in quo ego mihi complacui ”;
22:1:18:2PIERRE:1:1986:NOVA_VULGATA et hanc vocem nos audivimus de caelo prolatam, cum essemus cum ipso in monte sancto.
22:1:19:2PIERRE:1:1986:NOVA_VULGATA Et habemus firmiorem propheticum sermonem, cui bene facitis attendentes quasi lucernae lucenti in caliginoso loco, donec dies illucescat, et lucifer oriatur in cordibus vestris,
22:1:20:2PIERRE:1:1986:NOVA_VULGATA hoc primum intellegentes quod omnis prophetia Scripturae propria interpretatione non fit;
22:1:21:2PIERRE:1:1986:NOVA_VULGATA non enim voluntate humana prolata est prophetia aliquando, sed a Spiritu Sancto ducti locuti sunt a Deo homines.
22:2:1:2PIERRE:1:1986:NOVA_VULGATA Fuerunt vero et pseudopro phetae in populo, sicut et in vo bis erunt magistri mendaces, qui introducent sectas perditionis et eum, qui emit eos, Dominatorem negantes superducent sibi celerem perditionem.
22:2:2:2PIERRE:1:1986:NOVA_VULGATA Et multi sequentur eorum luxurias, propter quos via veritatis blasphemabitur;
22:2:3:2PIERRE:1:1986:NOVA_VULGATA et in avaritia fictis verbis de vobis negotiabuntur. Quibus iudicium iam olim non cessat, et perditio eorum non dormitat.
22:2:4:2PIERRE:1:1986:NOVA_VULGATA Si enim Deus angelis peccantibus non pepercit, sed rudentibus inferni detractos in tartarum tradidit in iudicium reservatos:
22:2:5:2PIERRE:1:1986:NOVA_VULGATA et originali mundo non pepercit, sed octavum Noe iustitiae praeconem custodivit diluvium mundo impiorum inducens;
22:2:6:2PIERRE:1:1986:NOVA_VULGATA et civitates Sodomae et Gomorrae in cinerem redigens eversione damnavit, exemplum ponens eorum, quae sunt impiis futura:
22:2:7:2PIERRE:1:1986:NOVA_VULGATA et iustum Lot oppressum a nefandorum luxuria conversationis eruit:
22:2:8:2PIERRE:1:1986:NOVA_VULGATA aspectu enim et auditu iustus habitans apud eos, de die in diem animam iustam iniquis operibus cruciabat.
22:2:9:2PIERRE:1:1986:NOVA_VULGATA Novit Dominus pios de tentatione eripere, iniquos vero in diem iudicii puniendos reservare,
22:2:10:2PIERRE:1:1986:NOVA_VULGATA maxime autem eos, qui post carnem in concupiscentia immunditiae ambulant dominationemque contemnunt. Audaces, superbi, glorias non metuunt blasphemantes,
22:2:11:2PIERRE:1:1986:NOVA_VULGATA ubi angeli fortitudine et virtute cum sint maiores, non portant adversum illas coram Domino iudicium blasphemiae.
22:2:12:2PIERRE:1:1986:NOVA_VULGATA Hi vero, velut irrationabilia animalia naturaliter genita in captionem et in corruptionem, in his, quae ignorant, blasphemantes, in corruptione sua et corrumpentur
22:2:13:2PIERRE:1:1986:NOVA_VULGATA inviti percipientes mercedem iniustitiae; voluptatem existimantes diei delicias, coinquinationes et maculae deliciis affluentes, in voluptatibus suis luxuriantes vobiscum,
22:2:14:2PIERRE:1:1986:NOVA_VULGATA oculos habentes plenos adulterae et incessabiles delicti, pellicientes animas instabiles, cor exercitatum avaritiae habentes, maledictionis filii;
22:2:15:2PIERRE:1:1986:NOVA_VULGATA derelinquentes rectam viam erraverunt, secuti viam Balaam ex Bosor, qui mercedem iniquitatis amavit,
22:2:16:2PIERRE:1:1986:NOVA_VULGATA correptionem vero habuit suae praevaricationis; subiugale mutum in hominis voce loquens prohibuit prophetae insipientiam.
22:2:17:2PIERRE:1:1986:NOVA_VULGATA Hi sunt fontes sine aqua, et nebulae turbine exagitatae, quibus caligo tenebrarum reservatur.
22:2:18:2PIERRE:1:1986:NOVA_VULGATA Superba enim vanitatis loquentes pelliciunt in concupiscentiis carnis luxuriis illos, qui paululum effugiunt eos, qui in errore conversantur,
22:2:19:2PIERRE:1:1986:NOVA_VULGATA libertatem illis promittentes, cum ipsi servi sint corruptionis; a quo enim quis superatus est, huius servus est.
22:2:20:2PIERRE:1:1986:NOVA_VULGATA Si enim refugientes coinquinationes mundi in cognitione Domini nostri et Salvatoris Iesu Christi his rursus implicati superantur, facta sunt eis posteriora deteriora prioribus.
22:2:21:2PIERRE:1:1986:NOVA_VULGATA Melius enim erat illis non cognoscere viam iustitiae, quam post agnitionem retrorsum converti ab eo, quod illis traditum est, sancto mandato.
22:2:22:2PIERRE:1:1986:NOVA_VULGATA Contigit enim eis illud veri proverbii: “ Canis reversus ad suum vomitum ”, et “ Sus lota in volutabro luti ”.
22:3:1:2PIERRE:1:1986:NOVA_VULGATA Hanc vobis, carissimi, iam se cundam scribo epistulam, in quibus excito vestram in commonitione sinceram mentem,
22:3:2:2PIERRE:1:1986:NOVA_VULGATA ut memores sitis eorum, quae praedicta sunt verborum a sanctis prophetis, et ab apostolis traditi vobis praecepti Domini et Salvatoris;
22:3:3:2PIERRE:1:1986:NOVA_VULGATA hoc primum scientes, quod venient in novissimis diebus in illusione illudentes, iuxta proprias concupiscentias suas ambulantes,
22:3:4:2PIERRE:1:1986:NOVA_VULGATA dicentes: “ Ubi est promissio adventus eius? Ex quo enim patres dormierunt, omnia sic perseverant ab initio creaturae ”.
22:3:5:2PIERRE:1:1986:NOVA_VULGATA Latet enim eos hoc volentes, quod caeli erant prius, et terra de aqua et per aquam consistens Dei verbo,
22:3:6:2PIERRE:1:1986:NOVA_VULGATA per quae ille tunc mundus aqua inundatus periit;
22:3:7:2PIERRE:1:1986:NOVA_VULGATA caeli autem, qui nunc sunt, et terra eodem verbo repositi sunt igni, servati in diem iudicii et perditionis impiorum hominum.
22:3:8:2PIERRE:1:1986:NOVA_VULGATA Unum vero hoc non lateat vos, carissimi, quia unus dies apud Dominum sicut mille anni, et mille anni sicut dies unus.
22:3:9:2PIERRE:1:1986:NOVA_VULGATA Non tardat Dominus promissionem, sicut quidam tarditatem existimant, sed patienter agit in vos nolens aliquos perire, sed omnes ad paenitentiam reverti.
22:3:10:2PIERRE:1:1986:NOVA_VULGATA Adveniet autem dies Domini ut fur, in qua caeli magno impetu transient, elementa vero calore solventur, et terra et opera, quae in ea invenientur.
22:3:11:2PIERRE:1:1986:NOVA_VULGATA Cum haec omnia ita dissolvenda sint, quales oportet esse vos in sanctis conversationibus et pietatibus,
22:3:12:2PIERRE:1:1986:NOVA_VULGATA exspectantes et properantes adventum diei Dei, propter quam caeli ardentes solventur, et elementa ignis ardore tabescent!
22:3:13:2PIERRE:1:1986:NOVA_VULGATA Novos vero caelos et terram novam secundum promissum ipsius exspectamus, in quibus iustitia habitat.
22:3:14:2PIERRE:1:1986:NOVA_VULGATA Propter quod, carissimi, haec exspectantes satagite immaculati et inviolati ei inveniri in pace;
22:3:15:2PIERRE:1:1986:NOVA_VULGATA et Domini nostri longanimitatem, salutem arbitramini, sicut et carissimus frater noster Paulus secundum datam sibi sapientiam scripsit vobis,
22:3:16:2PIERRE:1:1986:NOVA_VULGATA sicut et in omnibus epistulis loquens in eis de his; in quibus sunt quaedam difficilia intellectu, quae indocti et instabiles depravant, sicut et ceteras Scripturas, ad suam ipsorum perditionem.
22:3:17:2PIERRE:1:1986:NOVA_VULGATA Vos igitur, dilecti, praescientes custodite, ne iniquorum errore simul abducti excidatis a propria firmitate;
22:3:18:2PIERRE:1:1986:NOVA_VULGATA crescite vero in gratia et in cognitione Domini nostri et Salvatoris Iesu Christi. Ipsi gloria et nunc et in diem aeternitatis. Amen.
23:1:1:1JEAN:1:1986:NOVA_VULGATA Quod fuit ab initio, quod audivimus, quod vidimus oculis nostris, quod perspeximus, et manus nostrae contrectaverunt de verbo vitae
23:1:2:1JEAN:1:1986:NOVA_VULGATA — et vita apparuit, et vidimus et testamur et annuntiamus vobis vitam aeternam, quae erat coram Patre et apparuit nobis —
23:1:3:1JEAN:1:1986:NOVA_VULGATA quod vidimus et audivimus, annuntiamus et vobis, ut et vos communionem habeatis nobiscum. Communio autem nostra est cum Patre et cum Filio eius Iesu Christo.
23:1:4:1JEAN:1:1986:NOVA_VULGATA Et haec scribimus nos, ut gaudium nostrum sit plenum.
23:1:5:1JEAN:1:1986:NOVA_VULGATA Et haec est annuntiatio, quam audivimus ab eo et annuntiamus vobis, quoniam Deus lux est, et tenebrae in eo non sunt ullae.
23:1:6:1JEAN:1:1986:NOVA_VULGATA Si dixerimus quoniam communionem habemus cum eo, et in tenebris ambulamus, mentimur et non facimus veritatem;
23:1:7:1JEAN:1:1986:NOVA_VULGATA si autem in luce ambulemus, sicut ipse est in luce, communionem habemus ad invicem, et sanguis Iesu Filii eius mundat nos ab omni peccato.
23:1:8:1JEAN:1:1986:NOVA_VULGATA Si dixerimus quoniam peccatum non habemus, nosmetipsos seducimus, et veritas in nobis non est.
23:1:9:1JEAN:1:1986:NOVA_VULGATA Si confiteamur peccata nostra, fidelis est et iustus, ut remittat nobis peccata et emundet nos ab omni iniustitia.
23:1:10:1JEAN:1:1986:NOVA_VULGATA Si dixerimus quoniam non peccavimus, mendacem facimus eum, et verbum eius non est in nobis.
23:2:1:1JEAN:1:1986:NOVA_VULGATA Filioli mei, haec scribo vobis, ut non peccetis. Sed si quis pecca verit, advocatum habemus ad Patrem, Iesum Christum iustum;
23:2:2:1JEAN:1:1986:NOVA_VULGATA et ipse est propitiatio pro peccatis nostris, non pro nostris autem tantum sed etiam pro totius mundi.
23:2:3:1JEAN:1:1986:NOVA_VULGATA Et in hoc cognoscimus quoniam novimus eum: si mandata eius servemus.
23:2:4:1JEAN:1:1986:NOVA_VULGATA Qui dicit: “ Novi eum ”, et mandata eius non servat, mendax est, et in isto veritas non est;
23:2:5:1JEAN:1:1986:NOVA_VULGATA qui autem servat verbum eius, vere in hoc caritas Dei consummata est. In hoc cognoscimus quoniam in ipso sumus.
23:2:6:1JEAN:1:1986:NOVA_VULGATA Qui dicit se in ipso manere, debet, sicut ille ambulavit, et ipse ambulare.
23:2:7:1JEAN:1:1986:NOVA_VULGATA Carissimi, non mandatum novum scribo vobis sed mandatum vetus, quod habuistis ab initio: mandatum vetus est verbum, quod audistis.
23:2:8:1JEAN:1:1986:NOVA_VULGATA Verumtamen mandatum novum scribo vobis, quod est verum in ipso et in vobis, quoniam tenebrae transeunt, et lumen verum iam lucet.
23:2:9:1JEAN:1:1986:NOVA_VULGATA Qui dicit se in luce esse, et fratrem suum odit, in tenebris est usque adhuc.
23:2:10:1JEAN:1:1986:NOVA_VULGATA Qui diligit fratrem suum, in lumine manet, et scandalum ei non est;
23:2:11:1JEAN:1:1986:NOVA_VULGATA qui autem odit fratrem suum, in tenebris est et in tenebris ambulat et nescit quo vadat, quoniam tenebrae obcaecaverunt oculos eius.
23:2:12:1JEAN:1:1986:NOVA_VULGATA Scribo vobis, filioli: Remissa sunt vobis peccata propter nomen eius.
23:2:13:1JEAN:1:1986:NOVA_VULGATA Scribo vobis, patres: Nostis eum, qui ab initio est. Scribo vobis, adulescentes: Vicistis Malignum.
23:2:14:1JEAN:1:1986:NOVA_VULGATA Scripsi vobis, parvuli: Nostis Patrem. Scripsi vobis, patres: Nostis eum, qui ab initio est. Scripsi vobis, adulescentes: Fortes estis, et verbum Dei in vobis manet, et vicistis Malignum.
23:2:15:1JEAN:1:1986:NOVA_VULGATA Nolite diligere mundum neque ea, quae in mundo sunt. Si quis diligit mundum, non est caritas Patris in eo;
23:2:16:1JEAN:1:1986:NOVA_VULGATA quoniam omne, quod est in mundo, concupiscentia carnis et concupiscentia oculorum et iactantia divitiarum, non est ex Patre, sed ex mundo est.
23:2:17:1JEAN:1:1986:NOVA_VULGATA Et mundus transit, et concupiscentia eius; qui autem facit voluntatem Dei, manet in aeternum.
23:2:18:1JEAN:1:1986:NOVA_VULGATA Filioli, novissima hora est; et sicut audistis quia antichristus venit, ita nunc antichristi multi adsunt, unde cognoscimus quoniam novissima hora est.
23:2:19:1JEAN:1:1986:NOVA_VULGATA Ex nobis prodierunt, sed non erant ex nobis, nam si fuissent ex nobis, permansissent nobiscum; sed ut manifestaretur quoniam illi omnes non sunt ex nobis.
23:2:20:1JEAN:1:1986:NOVA_VULGATA Sed vos unctionem habetis a Sancto et scitis omnes.
23:2:21:1JEAN:1:1986:NOVA_VULGATA Non scripsi vobis quasi nescientibus veritatem sed quasi scientibus eam, et quoniam omne mendacium ex veritate non est.
23:2:22:1JEAN:1:1986:NOVA_VULGATA Quis est mendax, nisi is qui negat quoniam Iesus est Christus? Hic est antichristus, qui negat Patrem et Filium.
23:2:23:1JEAN:1:1986:NOVA_VULGATA Omnis, qui negat Filium, nec Patrem habet; qui confitetur Filium, et Patrem habet.
23:2:24:1JEAN:1:1986:NOVA_VULGATA Vos, quod audistis ab initio, in vobis permaneat; si in vobis permanserit, quod ab initio audistis, et vos in Filio et in Patre manebitis.
23:2:25:1JEAN:1:1986:NOVA_VULGATA Et haec est repromissio, quam ipse pollicitus est nobis: vitam aeternam.
23:2:26:1JEAN:1:1986:NOVA_VULGATA Haec scripsi vobis de eis, qui seducunt vos.
23:2:27:1JEAN:1:1986:NOVA_VULGATA Et vos, unctionem, quam accepistis ab eo, manet in vobis, et non necesse habetis, ut aliquis doceat vos; sed sicut unctio ipsius docet vos de omnibus, et verum est, et non est mendacium, et, sicut docuit vos, manetis in eo.
23:2:28:1JEAN:1:1986:NOVA_VULGATA Et nunc, filioli, manete in eo, ut, cum apparuerit, habeamus fiduciam et non confundamur ab eo in adventu eius.
23:2:29:1JEAN:1:1986:NOVA_VULGATA Si scitis quoniam iustus est, scitote quoniam et omnis, qui facit iustitiam, ex ipso natus est.
23:3:1:1JEAN:1:1986:NOVA_VULGATA Videte qualem caritatem dedit nobis Pater, ut filii Dei nomine mur, et sumus! Propter hoc mundus non cognoscit nos, quia non cognovit eum.
23:3:2:1JEAN:1:1986:NOVA_VULGATA Carissimi, nunc filii Dei sumus, et nondum manifestatum est quid erimus; scimus quoniam, cum ipse apparuerit, similes ei erimus, quoniam videbimus eum, sicuti est.
23:3:3:1JEAN:1:1986:NOVA_VULGATA Et omnis, qui habet spem hanc in eo, purificat se, sicut ille purus est.
23:3:4:1JEAN:1:1986:NOVA_VULGATA Omnis, qui facit peccatum, et iniquitatem facit, quia peccatum est iniquitas.
23:3:5:1JEAN:1:1986:NOVA_VULGATA Et scitis quoniam ille apparuit, ut peccata tolleret, et peccatum in eo non est.
23:3:6:1JEAN:1:1986:NOVA_VULGATA Omnis, qui in eo manet, non peccat; omnis, qui peccat, non vidit eum nec novit eum.
23:3:7:1JEAN:1:1986:NOVA_VULGATA Filioli, nemo vos seducat. Qui facit iustitiam, iustus est, sicut ille iustus est;
23:3:8:1JEAN:1:1986:NOVA_VULGATA qui facit peccatum, ex Diabolo est, quoniam a principio Diabolus peccat. Propter hoc apparuit Filius Dei, ut dissolvat opera Diaboli.
23:3:9:1JEAN:1:1986:NOVA_VULGATA Omnis, qui natus est ex Deo, peccatum non facit, quoniam semen ipsius in eo manet; et non potest peccare, quoniam ex Deo natus est.
23:3:10:1JEAN:1:1986:NOVA_VULGATA In hoc manifesti sunt filii Dei et filii Diaboli: omnis, qui non facit iustitiam, non est ex Deo, et qui non diligit fratrem suum.
23:3:11:1JEAN:1:1986:NOVA_VULGATA Quoniam haec est annuntiatio, quam audistis ab initio, ut diligamus alterutrum.
23:3:12:1JEAN:1:1986:NOVA_VULGATA Non sicut Cain: ex Maligno erat et occidit fratrem suum. Et propter quid occidit eum? Quoniam opera eius maligna erant, fratris autem eius iusta.
23:3:13:1JEAN:1:1986:NOVA_VULGATA Nolite mirari, fratres, si odit vos mundus.
23:3:14:1JEAN:1:1986:NOVA_VULGATA Nos scimus quoniam transivimus de morte in vitam, quoniam diligimus fratres; qui non diligit, manet in morte.
23:3:15:1JEAN:1:1986:NOVA_VULGATA Omnis, qui odit fratrem suum, homicida est, et scitis quoniam omnis homicida non habet vitam aeternam in semetipso manentem.
23:3:16:1JEAN:1:1986:NOVA_VULGATA In hoc novimus caritatem, quoniam ille pro nobis animam suam posuit; et nos debemus pro fratribus animas ponere.
23:3:17:1JEAN:1:1986:NOVA_VULGATA Qui habuerit substantiam mundi et viderit fratrem suum necesse habere et clauserit viscera sua ab eo, quomodo caritas Dei manet in eo?
23:3:18:1JEAN:1:1986:NOVA_VULGATA Filioli, non diligamus verbo nec lingua sed in opere et veritate.
23:3:19:1JEAN:1:1986:NOVA_VULGATA In hoc cognoscemus quoniam ex veritate sumus, et in conspectu eius placabimus corda nostra,
23:3:20:1JEAN:1:1986:NOVA_VULGATA quoniam si reprehenderit nos cor, maior est Deus corde nostro et cognoscit omnia.
23:3:21:1JEAN:1:1986:NOVA_VULGATA Carissimi, si cor nostrum non reprehenderit nos, fiduciam habemus ad Deum
23:3:22:1JEAN:1:1986:NOVA_VULGATA et, quodcumque petierimus, accipimus ab eo, quoniam mandata eius custodimus et ea, quae sunt placita coram eo, facimus.
23:3:23:1JEAN:1:1986:NOVA_VULGATA Et hoc est mandatum eius, ut credamus nomini Filii eius Iesu Christi et diligamus alterutrum, sicut dedit mandatum nobis.
23:3:24:1JEAN:1:1986:NOVA_VULGATA Et, qui servat mandata eius, in ipso manet, et ipse in eo; et in hoc cognoscimus quoniam manet in nobis, ex Spiritu, quem nobis dedit.
23:4:1:1JEAN:1:1986:NOVA_VULGATA Carissimi, nolite omni spiritui credere, sed probate spiritus si ex Deo sint, quoniam multi pseudoprophetae prodierunt in mundum.
23:4:2:1JEAN:1:1986:NOVA_VULGATA In hoc cognoscitis Spiritum Dei: omnis spiritus, qui confitetur Iesum Christum in carne venisse, ex Deo est.
23:4:3:1JEAN:1:1986:NOVA_VULGATA Et omnis spiritus, qui non confitetur Iesum, ex Deo non est; et hoc est antichristi, quod audistis quoniam venit, et nunc iam in mundo est.
23:4:4:1JEAN:1:1986:NOVA_VULGATA Vos ex Deo estis, filioli, et vicistis eos, quoniam maior est, qui in vobis est, quam qui in mundo.
23:4:5:1JEAN:1:1986:NOVA_VULGATA Ipsi ex mundo sunt; ideo ex mundo loquuntur, et mundus eos audit.
23:4:6:1JEAN:1:1986:NOVA_VULGATA Nos ex Deo sumus. Qui cognoscit Deum, audit nos; qui non est ex Deo, non audit nos. Ex hoc cognoscimus Spiritum veritatis et spiritum erroris.
23:4:7:1JEAN:1:1986:NOVA_VULGATA Carissimi, diligamus invicem, quoniam caritas ex Deo est; et omnis, qui diligit, ex Deo natus est et cognoscit Deum.
23:4:8:1JEAN:1:1986:NOVA_VULGATA Qui non diligit, non cognovit Deum, quoniam Deus caritas est.
23:4:9:1JEAN:1:1986:NOVA_VULGATA In hoc apparuit caritas Dei in nobis, quoniam Filium suum unigenitum misit Deus in mundum, ut vivamus per eum.
23:4:10:1JEAN:1:1986:NOVA_VULGATA In hoc est caritas, non quasi nos dilexerimus Deum, sed quoniam ipse dilexit nos et misit Filium suum propitiationem pro peccatis nostris.
23:4:11:1JEAN:1:1986:NOVA_VULGATA Carissimi, si sic Deus dilexit nos, et nos debemus alterutrum diligere.
23:4:12:1JEAN:1:1986:NOVA_VULGATA Deum nemo vidit umquam; si diligamus invicem, Deus in nobis manet, et caritas eius in nobis consummata est.
23:4:13:1JEAN:1:1986:NOVA_VULGATA In hoc cognoscimus quoniam in ipso manemus, et ipse in nobis, quoniam de Spiritu suo dedit nobis.
23:4:14:1JEAN:1:1986:NOVA_VULGATA Et nos vidimus et testificamur quoniam Pater misit Filium salvatorem mundi.
23:4:15:1JEAN:1:1986:NOVA_VULGATA Quisque confessus fuerit: “ Iesus est Filius Dei ”, Deus in ipso manet, et ipse in Deo.
23:4:16:1JEAN:1:1986:NOVA_VULGATA Et nos, qui credidimus, novimus caritatem, quam habet Deus in nobis. Deus caritas est; et, qui manet in caritate, in Deo manet, et Deus in eo manet.
23:4:17:1JEAN:1:1986:NOVA_VULGATA In hoc consummata est caritas nobiscum, ut fiduciam habeamus in die iudicii; quia sicut ille est, et nos sumus in hoc mundo.
23:4:18:1JEAN:1:1986:NOVA_VULGATA Timor non est in caritate, sed perfecta caritas foras mittit timorem, quoniam timor poenam habet; qui autem timet, non est consummatus in caritate.
23:4:19:1JEAN:1:1986:NOVA_VULGATA Nos diligimus, quoniam ipse prior dilexit nos.
23:4:20:1JEAN:1:1986:NOVA_VULGATA Si quis dixerit: “ Diligo Deum ”, et fratrem suum oderit, mendax est; qui enim non diligit fratrem suum, quem videt, Deum, quem non videt, non potest diligere.
23:4:21:1JEAN:1:1986:NOVA_VULGATA Et hoc mandatum habemus ab eo, ut, qui diligit Deum, diligat et fratrem suum.
23:5:1:1JEAN:1:1986:NOVA_VULGATA Omnis, qui credit quoniam Iesus est Christus, ex Deo natus est; et omnis, qui diligit Deum, qui genuit, diligit et eum, qui natus est ex eo.
23:5:2:1JEAN:1:1986:NOVA_VULGATA In hoc cognoscimus quoniam diligimus natos Dei, cum Deum diligamus et mandata eius faciamus.
23:5:3:1JEAN:1:1986:NOVA_VULGATA Haec est enim caritas Dei, ut mandata eius servemus; et mandata eius gravia non sunt,
23:5:4:1JEAN:1:1986:NOVA_VULGATA quoniam omne, quod natum est ex Deo, vincit mundum; et haec est victoria, quae vicit mundum: fides nostra.
23:5:5:1JEAN:1:1986:NOVA_VULGATA Quis est qui vincit mundum, nisi qui credit quoniam Iesus est Filius Dei?
23:5:6:1JEAN:1:1986:NOVA_VULGATA Hic est, qui venit per aquam et sanguinem, Iesus Christus; non in aqua solum sed in aqua et in sanguine. Et Spiritus est, qui testificatur, quoniam Spiritus est veritas.
23:5:7:1JEAN:1:1986:NOVA_VULGATA Quia tres sunt, qui testificantur:
23:5:8:1JEAN:1:1986:NOVA_VULGATA Spiritus et aqua et sanguis; et hi tres in unum sunt.
23:5:9:1JEAN:1:1986:NOVA_VULGATA Si testimonium hominum accipimus, testimonium Dei maius est, quoniam hoc est testimonium Dei, quia testificatus est de Filio suo.
23:5:10:1JEAN:1:1986:NOVA_VULGATA Qui credit in Filium Dei, habet testimonium in se. Qui non credit Deo, mendacem facit eum, quoniam non credidit in testimonium, quod testificatus est Deus de Filio suo.
23:5:11:1JEAN:1:1986:NOVA_VULGATA Et hoc est testimonium, quoniam vitam aeternam dedit nobis Deus, et haec vita in Filio eius est.
23:5:12:1JEAN:1:1986:NOVA_VULGATA Qui habet Filium, habet vitam; qui non habet Filium Dei, vitam non habet.
23:5:13:1JEAN:1:1986:NOVA_VULGATA Haec scripsi vobis, ut sciatis quoniam vitam habetis aeternam, qui creditis in nomen Filii Dei.
23:5:14:1JEAN:1:1986:NOVA_VULGATA Et haec est fiducia, quam habemus ad eum, quia si quid petierimus secundum voluntatem eius, audit nos.
23:5:15:1JEAN:1:1986:NOVA_VULGATA Et si scimus quoniam audit nos, quidquid petierimus, scimus quoniam habemus petitiones, quas postulavimus ab eo.
23:5:16:1JEAN:1:1986:NOVA_VULGATA Si quis videt fratrem suum peccare peccatum non ad mortem, petet, et dabit ei Deus vitam, peccantibus non ad mortem. Est peccatum ad mortem; non pro illo dico, ut roget.
23:5:17:1JEAN:1:1986:NOVA_VULGATA Omnis iniustitia peccatum est, et est peccatum non ad mortem.
23:5:18:1JEAN:1:1986:NOVA_VULGATA Scimus quoniam omnis, qui natus est ex Deo, non peccat, sed ille, qui genitus est ex Deo, conservat eum, et Malignus non tangit eum.
23:5:19:1JEAN:1:1986:NOVA_VULGATA Scimus quoniam ex Deo sumus, et mundus totus in Maligno positus est.
23:5:20:1JEAN:1:1986:NOVA_VULGATA Et scimus quoniam Filius Dei venit et dedit nobis sensum, ut cognoscamus eum, qui verus est; et sumus in eo, qui verus est, in Filio eius Iesu Christo. Hic est qui verus est, Deus et vita aeterna.
23:5:21:1JEAN:1:1986:NOVA_VULGATA Filioli, custodite vos a simulacris!
24:1:1:2JEAN:1:1986:NOVA_VULGATA Presbyter electae dominae et filiis eius, quos ego diligo in veritate, et non ego solus, sed et omnes, qui noverunt veritatem,
24:1:2:2JEAN:1:1986:NOVA_VULGATA propter veritatem, quae permanet in nobis et nobiscum erit in sempiternum.
24:1:3:2JEAN:1:1986:NOVA_VULGATA Erit nobiscum gratia, misericordia, pax a Deo Patre et a Iesu Christo, Filio Patris, in veritate et caritate.
24:1:4:2JEAN:1:1986:NOVA_VULGATA Gavisus sum valde, quoniam inveni de filiis tuis ambulantes in veritate, sicut mandatum accepimus a Patre.
24:1:5:2JEAN:1:1986:NOVA_VULGATA Et nunc rogo te, domina, non tamquam mandatum novum scribens tibi, sed quod habuimus ab initio, ut diligamus alterutrum.
24:1:6:2JEAN:1:1986:NOVA_VULGATA Et haec est caritas, ut ambulemus secundum mandata eius; hoc mandatum est, quemadmodum audistis ab initio, ut in eo ambuletis.
24:1:7:2JEAN:1:1986:NOVA_VULGATA Quoniam multi seductores prodierunt in mundum, qui non confitentur Iesum Christum venientem in carne; hic est seductor et antichristus.
24:1:8:2JEAN:1:1986:NOVA_VULGATA Videte vosmetipsos, ne perdatis, quae operati estis, sed ut mercedem plenam accipiatis.
24:1:9:2JEAN:1:1986:NOVA_VULGATA Omnis, qui ultra procedit et non manet in doctrina Christi, Deum non habet; qui permanet in doctri na, hic et Patrem et Filium habet.
24:1:10:2JEAN:1:1986:NOVA_VULGATA Si quis venit ad vos et hanc doctrinam non affert, nolite accipere eum in domum nec “ Ave ” ei dixeritis;
24:1:11:2JEAN:1:1986:NOVA_VULGATA qui enim dicit illi: “ Ave ”, communicat operibus illius malignis.
24:1:12:2JEAN:1:1986:NOVA_VULGATA Plura habens vobis scribere, nolui per chartam et atramentum; spero enim me futurum apud vos, et os ad os loqui, ut gaudium nostrum plenum sit.
24:1:13:2JEAN:1:1986:NOVA_VULGATA Salutant te filii sororis tuae electae.
25:1:1:3JEAN:1:1986:NOVA_VULGATA Presbyter Gaio carissimo, quem ego diligo in veritate.
25:1:2:3JEAN:1:1986:NOVA_VULGATA Carissime, in omnibus exopto prospere te agere et valere, sicut prospere agit anima tua.
25:1:3:3JEAN:1:1986:NOVA_VULGATA Nam gavisus sum valde, venientibus fratribus et testimonium perhibentibus veritati tuae, quomodo tu in veritate ambules.
25:1:4:3JEAN:1:1986:NOVA_VULGATA Maius horum non habeo gaudium, quam ut audiam filios meos in veritate ambulare.
25:1:5:3JEAN:1:1986:NOVA_VULGATA Carissime, fideliter facis, quidquid operaris in fratres et hoc in peregrinos,
25:1:6:3JEAN:1:1986:NOVA_VULGATA qui testimonium reddiderunt caritati tuae in conspectu ecclesiae. Bene facies subveniens illis in via digne Deo;
25:1:7:3JEAN:1:1986:NOVA_VULGATA pro nomine enim profecti sunt, nihil accipientes a gentilibus.
25:1:8:3JEAN:1:1986:NOVA_VULGATA Nos ergo debemus sublevare huiusmodi, ut cooperatores simus veritatis.
25:1:9:3JEAN:1:1986:NOVA_VULGATA Scripsi aliquid ecclesiae; sed is qui amat primatum gerere in eis, Diotrephes, non recipit nos.
25:1:10:3JEAN:1:1986:NOVA_VULGATA Propter hoc, si venero, commonebo eius opera, quae facit verbis malignis garriens in nos; et quasi non ei ista sufficiant, nec ipse suscipit fratres et eos, qui cu piunt, prohibet et de ecclesia eicit.
25:1:11:3JEAN:1:1986:NOVA_VULGATA Carissime, noli imitari malum, sed quod bonum est. Qui benefacit, ex Deo est; qui malefacit, non vidit Deum.
25:1:12:3JEAN:1:1986:NOVA_VULGATA Demetrio testimonium redditur ab omnibus et ab ipsa veritate; sed et nos testimonium perhibemus, et scis quoniam testimonium nostrum verum est.
25:1:13:3JEAN:1:1986:NOVA_VULGATA Multa habui scribere tibi, sed nolo per atramentum et calamum scribere tibi;
25:1:14:3JEAN:1:1986:NOVA_VULGATA spero autem protinus te videre, et os ad os loquemur.
25:1:15:3JEAN:1:1986:NOVA_VULGATA Pax tibi. Salutant te amici. Saluta amicos nominatim.
26:1:1:JUDAS:1:1986:NOVA_VULGATA Iudas Iesu Christi servus, frater autem Iacobi, his qui sunt vocati, in Deo Patre dilecti et Christo Iesu conservati:
26:1:2:JUDAS:1:1986:NOVA_VULGATA misericordia vobis et pax et caritas adimpleatur.
26:1:3:JUDAS:1:1986:NOVA_VULGATA Carissimi, omnem sollicitudinem faciens scribendi vobis de communi nostra salute, necesse habui scribere vobis, deprecans certare pro semel tradita sanctis fide.
26:1:4:JUDAS:1:1986:NOVA_VULGATA Subintroierunt enim quidam homines, qui olim praescripti sunt in hoc iudicium, impii, Dei nostri gratiam transferentes in luxuriam, et solum Dominatorem et Dominum nostrum Iesum Christum negantes.
26:1:5:JUDAS:1:1986:NOVA_VULGATA Commonere autem vos volo, scientes vos omnia, quoniam Dominus semel populum de terra Aegypti salvans, secundo eos, qui non crediderunt, perdidit;
26:1:6:JUDAS:1:1986:NOVA_VULGATA angelos vero, qui non servaverunt suum principatum, sed dereliquerunt suum domicilium, in iudicium magni diei vinculis aeternis sub caligine reservavit.
26:1:7:JUDAS:1:1986:NOVA_VULGATA Sicut Sodoma et Gomorra et finitimae civitates, simili modo exfornicatae et abeuntes post carnem alteram, factae sunt exemplum, ignis aeterni poenam sustinentes.
26:1:8:JUDAS:1:1986:NOVA_VULGATA Similiter vero et hi somniantes carnem quidem maculant, dominationem autem spernunt, glorias autem blasphemant.
26:1:9:JUDAS:1:1986:NOVA_VULGATA Cum Michael archangelus cum Diabolo disputans altercaretur de Moysis corpore, non est ausus iudicium inferre blasphemiae, sed dixit: “ Increpet te Dominus! ”.
26:1:10:JUDAS:1:1986:NOVA_VULGATA Hi autem, quaecumque quidem ignorant, blasphemant; quaecumque autem naturaliter tamquam muta animalia norunt, in his corrumpuntur.
26:1:11:JUDAS:1:1986:NOVA_VULGATA Vae illis, quia via Cain abierunt et errore Balaam mercede effusi sunt et contradictione Core perierunt!
26:1:12:JUDAS:1:1986:NOVA_VULGATA Hi sunt in agapis vestris maculae, convivantes sine timore, semetipsos pascentes; nubes sine aqua, quae a ventis circumferuntur; arbores autumnales infructuosae bis mortuae, eradicatae;
26:1:13:JUDAS:1:1986:NOVA_VULGATA fluctus feri maris despumantes suas confusiones; sidera errantia, quibus procella tenebrarum in aeternum servata est.
26:1:14:JUDAS:1:1986:NOVA_VULGATA Prophetavit autem et his septimus ab Adam Henoch dicens: “ Ecce venit Dominus in sanctis milibus suis
26:1:15:JUDAS:1:1986:NOVA_VULGATA facere iudicium contra omnes et arguere omnem animam de omnibus operibus impietatis eorum, quibus impie egerunt, et de omnibus duris, quae locuti sunt contra eum peccatores impii ”.
26:1:16:JUDAS:1:1986:NOVA_VULGATA Hi sunt murmuratores, querelosi, secundum concupiscentias suas ambulantes, et os illorum loquitur superba, mirantes personas quaestus causa.
26:1:17:JUDAS:1:1986:NOVA_VULGATA Vos autem, carissimi, memores estote verborum, quae praedicta sunt ab apostolis Domini nostri Iesu Christi,
26:1:18:JUDAS:1:1986:NOVA_VULGATA quoniam dicebant vobis: “ In novissimo tempore venient illusores, secundum suas concupiscentias ambulantes impietatum”.
26:1:19:JUDAS:1:1986:NOVA_VULGATA Hi sunt qui segregant, animales, Spiritum non habentes.
26:1:20:JUDAS:1:1986:NOVA_VULGATA Vos autem, carissimi, superaedificantes vosmetipsos sanctissimae vestrae fidei, in Spiritu Sancto orantes,
26:1:21:JUDAS:1:1986:NOVA_VULGATA ipsos vos in dilectione Dei servate, exspectantes misericordiam Domini nostri Iesu Christi in vitam aeternam.
26:1:22:JUDAS:1:1986:NOVA_VULGATA Et his quidem miseremini disputantibus;
26:1:23:JUDAS:1:1986:NOVA_VULGATA illos vero salvate de igne rapientes; aliis autem miseremini in timore, odientes et eam, quae carnalis est, maculatam tunicam.
26:1:24:JUDAS:1:1986:NOVA_VULGATA Ei autem, qui potest vos conservare sine peccato et constituere ante conspectum gloriae suae immaculatos in exsultatione,
26:1:25:JUDAS:1:1986:NOVA_VULGATA soli Deo salvatori nostro per Iesum Christum Dominum nostrum gloria, magnificentia, imperium et potestas ante omne saeculum et nunc et in omnia saecula. Amen.
27:1:1:APOCALYPSE:1:1986:NOVA_VULGATA Apocalypsis Iesu Christi, quam dedit illi Deus palam facere servis suis, quae oportet fieri cito, et significavit mittens per angelum suum servo suo Ioanni,
27:1:2:APOCALYPSE:1:1986:NOVA_VULGATA qui testificatus est verbum Dei et testimonium Iesu Christi, quaecumque vidit.
27:1:3:APOCALYPSE:1:1986:NOVA_VULGATA Beatus, qui legit et qui audiunt verba prophetiae et servant ea, quae in ea scripta sunt; tempus enim prope est.
27:1:4:APOCALYPSE:1:1986:NOVA_VULGATA Ioannes septem ecclesiis, quae sunt in Asia: Gratia vobis et pax ab eo, qui est et qui erat et qui venturus est, et a septem spiritibus, qui in conspectu throni eius sunt,
27:1:5:APOCALYPSE:1:1986:NOVA_VULGATA et ab Iesu Christo, qui est testis fidelis, primogenitus mortuorum et princeps regum terrae. Ei, qui diligit nos et solvit nos a peccatis nostris in sanguine suo
27:1:6:APOCALYPSE:1:1986:NOVA_VULGATA et fecit nos regnum, sacerdotes Deo et Patri suo, ipsi gloria et imperium in saecula saeculorum. Amen.
27:1:7:APOCALYPSE:1:1986:NOVA_VULGATA Ecce venit cum nubibus, et videbit eum omnis oculus et qui eum pupugerunt, et plangent se super eum omnes tribus terrae. Etiam, amen.
27:1:8:APOCALYPSE:1:1986:NOVA_VULGATA Ego sum Alpha et Omega, dicit Dominus Deus, qui est et qui erat et qui venturus est, Omnipotens.
27:1:9:APOCALYPSE:1:1986:NOVA_VULGATA Ego Ioannes, frater vester et particeps in tribulatione et regno et patientia in Iesu, fui in insula, quae appellatur Patmos, propter verbum Dei et testimonium Iesu.
27:1:10:APOCALYPSE:1:1986:NOVA_VULGATA Fui in spiritu in dominica die et audivi post me vocem magnam tamquam tubae
27:1:11:APOCALYPSE:1:1986:NOVA_VULGATA dicentis: “ Quod vides, scribe in libro et mitte septem ecclesiis: Ephesum et Smyrnam et Pergamum et Thyatiram et Sardis et Philadelphiam et Laodiciam ”.
27:1:12:APOCALYPSE:1:1986:NOVA_VULGATA Et conversus sum, ut viderem vocem, quae loquebatur mecum; et conversus vidi septem candelabra aurea
27:1:13:APOCALYPSE:1:1986:NOVA_VULGATA et in medio candelabrorum quasi Filium hominis, vestitum podere et praecinctum ad mamillas zonam auream;
27:1:14:APOCALYPSE:1:1986:NOVA_VULGATA caput autem eius et capilli erant candidi tamquam lana alba, tamquam nix, et oculi eius velut flamma ignis,
27:1:15:APOCALYPSE:1:1986:NOVA_VULGATA et pedes eius similes orichalco sicut in camino ardenti, et vox illius tamquam vox aquarum multarum,
27:1:16:APOCALYPSE:1:1986:NOVA_VULGATA et habebat in dextera manu sua stellas septem, et de ore eius gladius anceps acutus exibat, et facies eius sicut sol lucet in virtute sua.
27:1:17:APOCALYPSE:1:1986:NOVA_VULGATA Et cum vidissem eum, cecidi ad pedes eius tamquam mortuus; et posuit dexteram suam super me dicens: “ Noli timere! Ego sum primus et novissimus,
27:1:18:APOCALYPSE:1:1986:NOVA_VULGATA et vivens et fui mortuus et ecce sum vivens in saecula saeculorum et habeo claves mortis et inferni.
27:1:19:APOCALYPSE:1:1986:NOVA_VULGATA Scribe ergo, quae vidisti et quae sunt et quae oportet fieri post haec.
27:1:20:APOCALYPSE:1:1986:NOVA_VULGATA Mysterium septem stellarum, quas vidisti ad dexteram meam, et septem candelabra aurea: septem stellae, angeli sunt septem ecclesiarum; et candelabra septem, septem ecclesiae sunt.
27:2:1:APOCALYPSE:1:1986:NOVA_VULGATA Angelo ecclesiae, quae est Ephesi, scribe: Haec dicit, qui tenet septem stellas in dextera sua, qui ambulat in medio septem candelabrorum aureorum:
27:2:2:APOCALYPSE:1:1986:NOVA_VULGATA Scio opera tua et laborem et patientiam tuam, et quia non potes sustinere malos et tentasti eos, qui se dicunt apostolos et non sunt, et invenisti eos mendaces;
27:2:3:APOCALYPSE:1:1986:NOVA_VULGATA et patientiam habes et sustinuisti propter nomen meum et non defecisti.
27:2:4:APOCALYPSE:1:1986:NOVA_VULGATA Sed habeo adversus te quod caritatem tuam primam reliquisti.
27:2:5:APOCALYPSE:1:1986:NOVA_VULGATA Memor esto itaque unde excideris, et age paenitentiam et prima opera fac; sin autem, venio tibi et movebo candelabrum tuum de loco suo, nisi paenitentiam egeris.
27:2:6:APOCALYPSE:1:1986:NOVA_VULGATA Sed hoc habes, quia odisti facta Nicolaitarum, quae et ego odi.
27:2:7:APOCALYPSE:1:1986:NOVA_VULGATA Qui habet aurem, audiat quid Spiritus dicat ecclesiis. Vincenti dabo ei edere de ligno vitae, quod est in paradiso Dei.
27:2:8:APOCALYPSE:1:1986:NOVA_VULGATA Et angelo ecclesiae, quae est Smyrnae, scribe: Haec dicit Primus et Novissimus, qui fuit mortuus et vixit:
27:2:9:APOCALYPSE:1:1986:NOVA_VULGATA Scio tribulationem tuam et paupertatem tuam — sed dives es — et blasphemiam ab his, qui se dicunt Iudaeos esse et non sunt, sed sunt synagoga Satanae.
27:2:10:APOCALYPSE:1:1986:NOVA_VULGATA Nihil horum timeas, quae passurus es. Ecce missurus est Diabolus ex vobis in carcerem, ut tentemini, et habebitis tribulationem diebus decem. Esto fidelis usque ad mortem, et dabo tibi coronam vitae.
27:2:11:APOCALYPSE:1:1986:NOVA_VULGATA Qui habet aurem, audiat quid Spiritus dicat ecclesiis. Qui vicerit, non laedetur a morte secunda.
27:2:12:APOCALYPSE:1:1986:NOVA_VULGATA Et angelo ecclesiae, quae est Pergami, scribe: Haec dicit, qui habet romphaeam ancipitem acutam:
27:2:13:APOCALYPSE:1:1986:NOVA_VULGATA Scio, ubi habitas, ubi thronus est Satanae, et tenes nomen meum et non negasti fidem meam et in diebus Antipas, testis meus fidelis, qui occisus est apud vos, ubi Satanas habitat.
27:2:14:APOCALYPSE:1:1986:NOVA_VULGATA Sed habeo adversus te pauca, quia habes illic tenentes doctrinam Balaam, qui docebat Balac mittere scandalum coram filiis Israel, edere idolothyta et fornicari;
27:2:15:APOCALYPSE:1:1986:NOVA_VULGATA ita habes et tu tenentes doctrinam Nicolaitarum similiter.
27:2:16:APOCALYPSE:1:1986:NOVA_VULGATA Ergo paenitentiam age; si quo minus, venio tibi cito et pugnabo cum illis in gladio oris mei.
27:2:17:APOCALYPSE:1:1986:NOVA_VULGATA Qui habet aurem, audiat quid Spiritus dicat ecclesiis. Vincenti dabo ei de manna abscondito et dabo illi calculum candidum, et in calculo nomen novum scriptum, quod nemo scit, nisi qui accipit.
27:2:18:APOCALYPSE:1:1986:NOVA_VULGATA Et angelo ecclesiae, quae est Thyatirae, scribe: Haec dicit Filius Dei, qui habet oculos ut flammam ignis, et pedes eius similes orichalco:
27:2:19:APOCALYPSE:1:1986:NOVA_VULGATA Novi opera tua et caritatem et fidem et ministerium et patientiam tuam et opera tua novissima plura prioribus.
27:2:20:APOCALYPSE:1:1986:NOVA_VULGATA Sed habeo adversus te, quia permittis mulierem Iezabel, quae se dicit prophetissam, et docet et seducit servos meos fornicari et manducare idolothyta.
27:2:21:APOCALYPSE:1:1986:NOVA_VULGATA Et dedi illi tempus, ut paenitentiam ageret, et non vult paeniteri a fornicatione sua.
27:2:22:APOCALYPSE:1:1986:NOVA_VULGATA Ecce mitto eam in lectum et, qui moechantur cum ea, in tribulationem magnam, nisi paenitentiam egerint ab operibus eius.
27:2:23:APOCALYPSE:1:1986:NOVA_VULGATA Et filios eius interficiam in morte, et scient omnes ecclesiae quia ego sum scrutans renes et corda, et dabo unicuique vestrum secundum opera vestra.
27:2:24:APOCALYPSE:1:1986:NOVA_VULGATA Vobis autem dico ceteris, qui Thyatirae estis, quicumque non habent doctrinam hanc, qui non cognoverunt altitudines Satanae, quemadmodum dicunt, non mittam super vos aliud pondus;
27:2:25:APOCALYPSE:1:1986:NOVA_VULGATA tamen id quod habetis, tenete, donec veniam.
27:2:26:APOCALYPSE:1:1986:NOVA_VULGATA Et, qui vicerit et qui custodierit usque in finem opera mea, dabo illi potestatem super gentes,
27:2:27:APOCALYPSE:1:1986:NOVA_VULGATA et reget illas in virga ferrea, tamquam vasa fictilia confringentur,
27:2:28:APOCALYPSE:1:1986:NOVA_VULGATA sicut et ego accepi a Patre meo, et dabo illi stellam matutinam.
27:2:29:APOCALYPSE:1:1986:NOVA_VULGATA Qui habet aurem, audiat quid Spiritus dicat ecclesiis.
27:3:1:APOCALYPSE:1:1986:NOVA_VULGATA Et angelo ecclesiae, quae est Sardis, scribe: Haec dicit, qui habet septem spiritus Dei et septem stellas: Scio opera tua, quia nomen habes quod vivas, et mortuus es.
27:3:2:APOCALYPSE:1:1986:NOVA_VULGATA Esto vigilans et confirma cetera, quae moritura erant, non enim invenio opera tua plena coram Deo meo;
27:3:3:APOCALYPSE:1:1986:NOVA_VULGATA in mente ergo habe qualiter acceperis et audieris, et serva et paenitentiam age. Si ergo non vigilaveris, veniam tamquam fur, et nescies qua hora veniam ad te.
27:3:4:APOCALYPSE:1:1986:NOVA_VULGATA Sed habes pauca nomina in Sardis, qui non inquinaverunt vestimenta sua et ambulabunt mecum in albis, quia digni sunt.
27:3:5:APOCALYPSE:1:1986:NOVA_VULGATA Qui vicerit, sic vestietur vestimentis albis, et non delebo nomen eius de libro vitae et confitebor nomen eius coram Patre meo et coram angelis eius.
27:3:6:APOCALYPSE:1:1986:NOVA_VULGATA Qui habet aurem, audiat quid Spiritus dicat ecclesiis.
27:3:7:APOCALYPSE:1:1986:NOVA_VULGATA Et angelo ecclesiae, quae est Philadelphiae, scribe: Haec dicit Sanctus, Verus, qui habet clavem David, qui aperit, et nemo claudet; et claudit, et nemo aperit:
27:3:8:APOCALYPSE:1:1986:NOVA_VULGATA Scio opera tua — ecce dedi coram te ostium apertum, quod nemo potest claudere — quia modicam habes virtutem, et servasti verbum meum et non negasti nomen meum.
27:3:9:APOCALYPSE:1:1986:NOVA_VULGATA Ecce dabo de synagoga Satanae, qui dicunt se Iudaeos esse et non sunt, sed mentiuntur; ecce faciam illos, ut veniant et adorent ante pedes tuos et scient quia ego dilexi te.
27:3:10:APOCALYPSE:1:1986:NOVA_VULGATA Quoniam servasti verbum patientiae meae, et ego te servabo ab hora tentationis, quae ventura est super orbem universum tentare habitantes in terra.
27:3:11:APOCALYPSE:1:1986:NOVA_VULGATA Venio cito; tene quod habes, ut nemo accipiat coronam tuam.
27:3:12:APOCALYPSE:1:1986:NOVA_VULGATA Qui vicerit, faciam illum columnam in templo Dei mei, et foras non egredietur amplius; et scribam super eum nomen Dei mei et nomen civitatis Dei mei, novae Ierusalem, quae descendit de caelo a Deo meo, et nomen meum novum.
27:3:13:APOCALYPSE:1:1986:NOVA_VULGATA Qui habet aurem, audiat quid Spiritus dicat ecclesiis.
27:3:14:APOCALYPSE:1:1986:NOVA_VULGATA Et angelo ecclesiae, quae est Laodiciae, scribe: Haec dicit Amen, testis fidelis et verus, principium creaturae Dei:
27:3:15:APOCALYPSE:1:1986:NOVA_VULGATA Scio opera tua, quia neque frigidus es neque calidus. Utinam frigidus esses aut calidus!
27:3:16:APOCALYPSE:1:1986:NOVA_VULGATA Sic quia tepidus es et nec calidus nec frigidus, incipiam te evomere ex ore meo.
27:3:17:APOCALYPSE:1:1986:NOVA_VULGATA Quia dicis: “Dives sum et locupletatus et nullius egeo”, et nescis quia tu es miser et miserabilis et pauper et caecus et nudus,
27:3:18:APOCALYPSE:1:1986:NOVA_VULGATA suadeo tibi emere a me aurum igne probatum, ut locuples fias et vestimentis albis induaris, et non appareat confusio nuditatis tuae, et collyrium ad inunguendum oculos tuos, ut videas.
27:3:19:APOCALYPSE:1:1986:NOVA_VULGATA Ego, quos amo, arguo et castigo. Aemulare ergo et paenitentiam age.
27:3:20:APOCALYPSE:1:1986:NOVA_VULGATA Ecce sto ad ostium et pulso. Si quis audierit vocem meam et aperuerit ianuam, introibo ad illum et cenabo cum illo, et ipse mecum.
27:3:21:APOCALYPSE:1:1986:NOVA_VULGATA Qui vicerit, dabo ei sedere mecum in throno meo, sicut et ego vici et sedi cum Patre meo in throno eius.
27:3:22:APOCALYPSE:1:1986:NOVA_VULGATA Qui habet aurem, audiat quid Spiritus dicat ecclesiis ”.
27:4:1:APOCALYPSE:1:1986:NOVA_VULGATA Post haec vidi: et ecce ostium apertum in caelo, et vox prima, quam audivi, tamquam tubae loquentis mecum dicens: “ Ascende huc, et ostendam tibi, quae oportet fieri post haec ”.
27:4:2:APOCALYPSE:1:1986:NOVA_VULGATA Statim fui in spiritu: et ecce thronus positus erat in caelo; et supra thronum sedens;
27:4:3:APOCALYPSE:1:1986:NOVA_VULGATA et, qui sedebat, similis erat aspectu lapidi iaspidi et sardino; et iris erat in circuitu throni, aspectu similis smaragdo.
27:4:4:APOCALYPSE:1:1986:NOVA_VULGATA Et in circuitu throni, viginti quattuor thronos, et super thronos viginti quattuor seniores sedentes, circumamictos vestimentis albis, et super capita eorum coronas aureas.
27:4:5:APOCALYPSE:1:1986:NOVA_VULGATA Et de throno procedunt fulgura et voces et tonitrua; et septem lampades ignis ardentes ante thronum, quae sunt septem spiritus Dei;
27:4:6:APOCALYPSE:1:1986:NOVA_VULGATA et in conspectu throni tamquam mare vitreum simile crystallo. Et in medio throni et in circuitu throni quattuor animalia, plena oculis ante et retro:
27:4:7:APOCALYPSE:1:1986:NOVA_VULGATA et animal primum simile leoni, et secundum animal simile vitulo, et tertium animal habens faciem quasi hominis, et quartum animal simile aquilae volanti.
27:4:8:APOCALYPSE:1:1986:NOVA_VULGATA Et quattuor animalia singula eorum habebant alas senas, in circuitu et intus plenae sunt oculis; et requiem non habent die et nocte dicentia: “ Sanctus, sanctus, sanctus Dominus, Deus omnipotens, qui erat et qui est et qui venturus est! ”.
27:4:9:APOCALYPSE:1:1986:NOVA_VULGATA Et cum darent illa animalia gloriam et honorem et gratiarum actionem sedenti super thronum, viventi in saecula saeculorum,
27:4:10:APOCALYPSE:1:1986:NOVA_VULGATA procidebant viginti quattuor seniores ante sedentem in throno et adorabant viventem in saecula saeculorum et mittebant coronas suas ante thronum dicentes:
27:4:11:APOCALYPSE:1:1986:NOVA_VULGATA “ Dignus es, Domine et Deus noster, accipere gloriam et honorem et virtutem, quia tu creasti omnia, et propter voluntatem tuam erant et creata sunt ”.
27:5:1:APOCALYPSE:1:1986:NOVA_VULGATA Et vidi in dextera sedentis super thronum librum scriptum intus et foris, signatum sigillis septem.
27:5:2:APOCALYPSE:1:1986:NOVA_VULGATA Et vidi angelum fortem praedicantem voce magna: “ Quis est dignus aperire librum et solvere signacula eius? ”.
27:5:3:APOCALYPSE:1:1986:NOVA_VULGATA Et nemo poterat in caelo neque in terra neque subtus terram aperire librum neque respicere illum.
27:5:4:APOCALYPSE:1:1986:NOVA_VULGATA Et ego flebam multum, quoniam nemo dignus inventus est aperire librum nec respicere eum.
27:5:5:APOCALYPSE:1:1986:NOVA_VULGATA Et unus de senioribus dicit mihi: “ Ne fleveris; ecce vicit leo de tribu Iudae, radix David, aperire librum et septem signacula eius ”.
27:5:6:APOCALYPSE:1:1986:NOVA_VULGATA Et vidi in medio throni et quattuor animalium et in medio seniorum Agnum stantem tamquam occisum, habentem cornua septem et oculos septem, qui sunt septem spiritus Dei missi in omnem terram.
27:5:7:APOCALYPSE:1:1986:NOVA_VULGATA Et venit et accepit de dextera sedentis in throno.
27:5:8:APOCALYPSE:1:1986:NOVA_VULGATA Et cum accepisset librum, quattuor animalia et viginti quattuor seniores ceciderunt coram Agno, habentes singuli citharas et phialas aureas plenas incensorum, quae sunt orationes sanctorum.
27:5:9:APOCALYPSE:1:1986:NOVA_VULGATA Et cantant novum canticum dicentes: “ Dignus es accipere librum et aperire signacula eius, quoniam occisus es et redemisti Deo in sanguine tuo ex omni tribu et lingua et populo et natione;
27:5:10:APOCALYPSE:1:1986:NOVA_VULGATA et fecisti eos Deo nostro regnum et sacerdotes, et regnabunt super terram ”.
27:5:11:APOCALYPSE:1:1986:NOVA_VULGATA Et vidi et audivi vocem angelorum multorum in circuitu throni et animalium et seniorum, et erat numerus eorum myriades myriadum et milia milium,
27:5:12:APOCALYPSE:1:1986:NOVA_VULGATA dicentium voce magna: “ Dignus est Agnus, qui occisus est, accipere virtutem et divitias et sapientiam et fortitudinem et honorem et gloriam et benedictionem ”.
27:5:13:APOCALYPSE:1:1986:NOVA_VULGATA Et omnem creaturam, quae in caelo est et super terram et sub terra et super mare et quae in eis omnia, audivi dicentes: “Sedenti super thronum et Agno benedictio et honor et gloria et potestas in saecula saeculorum ”.
27:5:14:APOCALYPSE:1:1986:NOVA_VULGATA Et quattuor animalia dicebant: “ Amen ”; et seniores ceciderunt et adoraverunt.
27:6:1:APOCALYPSE:1:1986:NOVA_VULGATA Et vidi, cum aperuisset Agnus unum de septem sigillis, et audi vi unum de quattuor animalibus dicens tamquam voce tonitrui: “ Veni ”.
27:6:2:APOCALYPSE:1:1986:NOVA_VULGATA Et vidi: et ecce equus albus; et, qui sedebat super illum, habebat arcum, et data est ei corona, et exivit vincens et ut vinceret.
27:6:3:APOCALYPSE:1:1986:NOVA_VULGATA Et cum aperuisset sigillum secundum, audivi secundum animal dicens: “ Veni ”.
27:6:4:APOCALYPSE:1:1986:NOVA_VULGATA Et exivit alius equus rufus; et, qui sedebat super illum, datum est ei, ut sumeret pacem de terra, et ut invicem se interficiant; et datus est illi gladius magnus.
27:6:5:APOCALYPSE:1:1986:NOVA_VULGATA Et cum aperuisset sigillum tertium, audivi tertium animal dicens: “ Veni ”. Et vidi: et ecce equus niger; et, qui sedebat super eum, habebat stateram in manu sua.
27:6:6:APOCALYPSE:1:1986:NOVA_VULGATA Et audivi tamquam vocem in medio quattuor animalium dicentem: “ Bilibris tritici denario, et tres bilibres hordei denario; et oleum et vinum ne laeseris ”.
27:6:7:APOCALYPSE:1:1986:NOVA_VULGATA Et cum aperuisset sigillum quartum, audivi vocem quarti animalis dicentis: “ Veni ”.
27:6:8:APOCALYPSE:1:1986:NOVA_VULGATA Et vidi: et ecce equus pallidus; et, qui sedebat desuper, nomen illi Mors, et Infernus sequebatur eum; et data est illis potestas super quartam partem terrae interficere gladio et fame et morte et a bestiis terrae.
27:6:9:APOCALYPSE:1:1986:NOVA_VULGATA Et cum aperuisset quintum sigillum, vidi subtus altare animas interfectorum propter verbum Dei et propter testimonium, quod habebant.
27:6:10:APOCALYPSE:1:1986:NOVA_VULGATA Et clamaverunt voce magna dicentes: “ Usquequo, Domine, sanctus et verus, non iudicas et vindicas sanguinem nostrum de his, qui habitant in terra? ”.
27:6:11:APOCALYPSE:1:1986:NOVA_VULGATA Et datae sunt illis singulae stolae albae; et dictum est illis, ut requiescant tempus adhuc modicum, donec impleantur et conservi eorum et fratres eorum, qui interficiendi sunt sicut et illi.
27:6:12:APOCALYPSE:1:1986:NOVA_VULGATA Et vidi, cum aperuisset sigillum sextum, et terraemotus factus est magnus, et sol factus est niger tamquam saccus cilicinus, et luna tota facta est sicut sanguis,
27:6:13:APOCALYPSE:1:1986:NOVA_VULGATA et stellae caeli ceciderunt in terram, sicut ficus mittit grossos suos, cum vento magno movetur,
27:6:14:APOCALYPSE:1:1986:NOVA_VULGATA et caelum recessit sicut liber involutus, et omnis mons et insula de locis suis motae sunt.
27:6:15:APOCALYPSE:1:1986:NOVA_VULGATA Et reges terrae et magnates et tribuni et divites et fortes et omnis servus et liber absconderunt se in speluncis et in petris montium;
27:6:16:APOCALYPSE:1:1986:NOVA_VULGATA et dicunt montibus et petris: “ Cadite super nos et abscondite nos a facie sedentis super thronum et ab ira Agni,
27:6:17:APOCALYPSE:1:1986:NOVA_VULGATA quoniam venit dies magnus irae ipsorum, et quis poterit stare? ”.
27:7:1:APOCALYPSE:1:1986:NOVA_VULGATA Post haec vidi quattuor angelos stantes super quattuor angulos terrae tenentes quattuor ventos terrae, ne flaret ventus super terram neque super mare neque in ullam arborem.
27:7:2:APOCALYPSE:1:1986:NOVA_VULGATA Et vidi alterum angelum ascendentem ab ortu solis, habentem sigillum Dei vivi; et clamavit voce magna quattuor angelis, quibus datum est nocere terrae et mari,
27:7:3:APOCALYPSE:1:1986:NOVA_VULGATA dicens: “ Nolite nocere terrae neque mari neque arboribus, quoadusque signemus servos Dei nostri in frontibus eorum ”.
27:7:4:APOCALYPSE:1:1986:NOVA_VULGATA Et audivi numerum signatorum, centum quadraginta quattuor milia signati ex omni tribu filiorum Israel:
27:7:5:APOCALYPSE:1:1986:NOVA_VULGATA ex tribu Iudae duodecim milia signati, ex tribu Ruben duodecim milia, ex tribu Gad duodecim milia,
27:7:6:APOCALYPSE:1:1986:NOVA_VULGATA ex tribu Aser duodecim milia, ex tribu Nephthali duodecim milia, ex tribu Manasse duodecim milia,
27:7:7:APOCALYPSE:1:1986:NOVA_VULGATA ex tribu Simeon duodecim milia, ex tribu Levi duodecim milia, ex tribu Issachar duodecim milia,
27:7:8:APOCALYPSE:1:1986:NOVA_VULGATA ex tribu Zabulon duodecim milia, ex tribu Ioseph duodecim milia, ex tribu Beniamin duodecim milia signati.
27:7:9:APOCALYPSE:1:1986:NOVA_VULGATA Post haec vidi: et ecce turba magna, quam dinumerare nemo poterat, ex omnibus gentibus et tribubus et populis et linguis stantes ante thronum et in conspectu Agni, amicti stolis albis, et palmae in manibus eorum;
27:7:10:APOCALYPSE:1:1986:NOVA_VULGATA et clamant voce magna dicentes: “ Salus Deo nostro, qui sedet super thronum, et Agno ”.
27:7:11:APOCALYPSE:1:1986:NOVA_VULGATA Et omnes angeli stabant in circuitu throni et seniorum et quattuor animalium, et ceciderunt in conspectu throni in facies suas et adoraverunt Deum
27:7:12:APOCALYPSE:1:1986:NOVA_VULGATA dicentes: “ Amen! Benedictio et gloria et sapientia et gratiarum actio et honor et virtus et fortitudo Deo nostro in saecula saeculorum. Amen ”.
27:7:13:APOCALYPSE:1:1986:NOVA_VULGATA Et respondit unus de senioribus dicens mihi: “ Hi, qui amicti sunt stolis albis, qui sunt et unde venerunt? ”.
27:7:14:APOCALYPSE:1:1986:NOVA_VULGATA Et dixi illi: “ Domine mi, tu scis ”. Et dixit mihi: “ Hi sunt qui veniunt de tribulatione magna et laverunt stolas suas et dealbaverunt eas in sanguine Agni.
27:7:15:APOCALYPSE:1:1986:NOVA_VULGATA Ideo sunt ante thronum Dei et serviunt ei die ac nocte in templo eius; et, qui sedet in throno, habitabit super illos.
27:7:16:APOCALYPSE:1:1986:NOVA_VULGATA Non esurient amplius neque sitient amplius, neque cadet super illos sol neque ullus aestus,
27:7:17:APOCALYPSE:1:1986:NOVA_VULGATA quoniam Agnus, qui in medio throni est, pascet illos et deducet eos ad vitae fontes aquarum, et absterget Deus omnem lacrimam ex oculis eorum ”.
27:8:1:APOCALYPSE:1:1986:NOVA_VULGATA Et cum aperuisset sigillum septimum, factum est silentium in caelo quasi media hora.
27:8:2:APOCALYPSE:1:1986:NOVA_VULGATA Et vidi septem angelos, qui stant in conspectu Dei, et datae sunt illis septem tubae.
27:8:3:APOCALYPSE:1:1986:NOVA_VULGATA Et alius angelus venit et stetit ante altare habens turibulum aureum, et data sunt illi incensa multa, ut daret orationibus sanctorum omnium super altare aureum, quod est ante thronum.
27:8:4:APOCALYPSE:1:1986:NOVA_VULGATA Et ascendit fumus incensorum de orationibus sanctorum de manu angeli coram Deo.
27:8:5:APOCALYPSE:1:1986:NOVA_VULGATA Et accepit angelus turibulum et implevit illud de igne altaris et misit in terram; et facta sunt tonitrua et voces et fulgura et terraemotus.
27:8:6:APOCALYPSE:1:1986:NOVA_VULGATA Et septem angeli, qui habebant septem tubas, paraverunt se, ut tuba canerent.
27:8:7:APOCALYPSE:1:1986:NOVA_VULGATA Et primus tuba cecinit. Et facta est grando et ignis mixta in sanguine, et missum est in terram: et tertia pars terrae combusta est, et tertia pars arborum combusta est, et omne fenum viride combustum est.
27:8:8:APOCALYPSE:1:1986:NOVA_VULGATA Et secundus angelus tuba cecinit. Et tamquam mons magnus igne ardens missus est in mare: et facta est tertia pars maris sanguis,
27:8:9:APOCALYPSE:1:1986:NOVA_VULGATA et mortua est tertia pars creaturarum, quae in mari sunt, quae habent animas, et tertia pars navium interiit.
27:8:10:APOCALYPSE:1:1986:NOVA_VULGATA Et tertius angelus tuba cecinit. Et cecidit de caelo stella magna ardens tamquam facula et cecidit super tertiam partem fluminum et super fontes aquarum.
27:8:11:APOCALYPSE:1:1986:NOVA_VULGATA Et nomen stellae dicitur Absinthius. Et facta est tertia pars aquarum in absinthium, et multi hominum mortui sunt de aquis, quia amarae factae sunt.
27:8:12:APOCALYPSE:1:1986:NOVA_VULGATA Et quartus angelus tuba cecinit. Et percussa est tertia pars solis et tertia pars lunae et tertia pars stellarum, ut obscuraretur tertia pars eorum, et diei non luceret pars tertia, et nox similiter.
27:8:13:APOCALYPSE:1:1986:NOVA_VULGATA Et vidi et audivi unam aquilam volantem per medium caelum dicentem voce magna: “ Vae, vae, vae habitantibus in terra de ceteris vocibus tubae trium angelorum, qui tuba canituri sunt!”.
27:9:1:APOCALYPSE:1:1986:NOVA_VULGATA Et quintus angelus tuba cecinit. Et vidi stellam de caelo cecidis se in terram, et data est illi clavis putei abyssi.
27:9:2:APOCALYPSE:1:1986:NOVA_VULGATA Et aperuit puteum abyssi, et ascendit fumus ex puteo sicut fumus fornacis magnae; et obscuratus est sol et aer de fumo putei.
27:9:3:APOCALYPSE:1:1986:NOVA_VULGATA Et de fumo exierunt locustae in terram, et data est illis potestas, sicut habent potestatem scorpiones terrae.
27:9:4:APOCALYPSE:1:1986:NOVA_VULGATA Et dictum est illis, ne laederent fenum terrae neque omne viride neque omnem arborem, nisi tantum homines, qui non habent signum Dei in frontibus.
27:9:5:APOCALYPSE:1:1986:NOVA_VULGATA Et datum est illis, ne occiderent eos, sed ut cruciarentur mensibus quinque; et cruciatus eorum ut cruciatus scorpii, cum percutit hominem.
27:9:6:APOCALYPSE:1:1986:NOVA_VULGATA Et in diebus illis quaerent homines mortem et non invenient eam; et desiderabunt mori, et fugit mors ab ipsis.
27:9:7:APOCALYPSE:1:1986:NOVA_VULGATA Et similitudines locustarum similes equis paratis in proelium, et super capita earum tamquam coronae similes auro, et facies earum sicut facies hominum;
27:9:8:APOCALYPSE:1:1986:NOVA_VULGATA et habebant capillos sicut capillos mulierum, et dentes earum sicut leonum erant,
27:9:9:APOCALYPSE:1:1986:NOVA_VULGATA et habebant loricas sicut loricas ferreas, et vox alarum earum sicut vox curruum equorum multorum currentium in bellum.
27:9:10:APOCALYPSE:1:1986:NOVA_VULGATA Et habent caudas similes scorpionibus et aculeos, et in caudis earum potestas earum nocere hominibus mensibus quinque.
27:9:11:APOCALYPSE:1:1986:NOVA_VULGATA Habent super se regem angelum abyssi, cui nomen Hebraice Abaddon et Graece nomen habet Apollyon.
27:9:12:APOCALYPSE:1:1986:NOVA_VULGATA Vae unum abiit. Ecce veniunt adhuc duo vae post haec.
27:9:13:APOCALYPSE:1:1986:NOVA_VULGATA Et sextus angelus tuba cecinit. Et audivi vocem unam ex cornibus altaris aurei, quod est ante Deum,
27:9:14:APOCALYPSE:1:1986:NOVA_VULGATA dicentem sexto angelo, qui habebat tubam: “ Solve quattuor angelos, qui alligati sunt super flumen magnum Euphraten ”.
27:9:15:APOCALYPSE:1:1986:NOVA_VULGATA Et soluti sunt quattuor angeli, qui parati erant in horam et diem et mensem et annum, ut occiderent tertiam partem hominum.
27:9:16:APOCALYPSE:1:1986:NOVA_VULGATA Et numerus equestris exercitus vicies milies dena milia; audivi numerum eorum.
27:9:17:APOCALYPSE:1:1986:NOVA_VULGATA Et ita vidi equos in visione et, qui sedebant super eos, habentes loricas igneas et hyacinthinas et sulphureas; et capita equorum erant tamquam capita leonum, et de ore ipsorum procedit ignis et fumus et sulphur.
27:9:18:APOCALYPSE:1:1986:NOVA_VULGATA Ab his tribus plagis occisa est tertia pars hominum, de igne et fumo et sulphure, quod procedebat ex ore ipsorum.
27:9:19:APOCALYPSE:1:1986:NOVA_VULGATA Potestas enim equorum in ore eorum est et in caudis eorum; nam caudae illorum similes serpentibus habentes capita, et in his nocent.
27:9:20:APOCALYPSE:1:1986:NOVA_VULGATA Et ceteri homines, qui non sunt occisi in his plagis neque paenitentiam egerunt de operibus manuum suarum, ut non adorarent daemonia et simulacra aurea et argentea et aerea et lapidea et lignea, quae neque videre possunt neque audire neque ambulare,
27:9:21:APOCALYPSE:1:1986:NOVA_VULGATA et non egerunt paenitentiam ab homicidiis suis neque a veneficiis suis neque a fornicatione sua neque a furtis suis.
27:10:1:APOCALYPSE:1:1986:NOVA_VULGATA Et vidi alium angelum for tem descendentem de caelo amictum nube, et iris super caput, et facies eius erat ut sol, et pedes eius tamquam columnae ignis;
27:10:2:APOCALYPSE:1:1986:NOVA_VULGATA et habebat in manu sua libellum apertum. Et posuit pedem suum dexterum supra mare, sinistrum autem super terram,
27:10:3:APOCALYPSE:1:1986:NOVA_VULGATA et clamavit voce magna, quemadmodum cum leo rugit. Et cum clamasset, locuta sunt septem tonitrua voces suas.
27:10:4:APOCALYPSE:1:1986:NOVA_VULGATA Et cum locuta fuissent septem tonitrua, scripturus eram; et audivi vocem de caelo dicentem: “ Signa, quae locuta sunt septem tonitrua, et noli ea scribere ”.
27:10:5:APOCALYPSE:1:1986:NOVA_VULGATA Et angelus, quem vidi stantem supra mare et supra terram, levavit manum suam dexteram ad caelum
27:10:6:APOCALYPSE:1:1986:NOVA_VULGATA et iuravit per Viventem in saecula saeculorum, qui creavit caelum et ea, quae in illo sunt, et terram et ea, quae in ea sunt, et mare et ea, quae in eo sunt: “ Tempus amplius non erit,
27:10:7:APOCALYPSE:1:1986:NOVA_VULGATA sed in diebus vocis septimi angeli, cum coeperit tuba canere, et consummatum est mysterium Dei, sicut evangelizavit servis suis prophetis ”.
27:10:8:APOCALYPSE:1:1986:NOVA_VULGATA Et vox, quam audivi de caelo, iterum loquentem mecum et dicentem: “ Vade, accipe librum apertum de manu angeli stantis supra mare et supra terram ”.
27:10:9:APOCALYPSE:1:1986:NOVA_VULGATA Et abii ad angelum dicens ei, ut daret mihi libellum. Et dicit mihi: “ Accipe et devora illum; et faciet amaricare ventrem tuum, sed in ore tuo erit dulcis tamquam mel ”.
27:10:10:APOCALYPSE:1:1986:NOVA_VULGATA Et accepi libellum de manu angeli et devoravi eum, et erat in ore meo tamquam mel dulcis; et cum devorassem eum, amaricatus est venter meus.
27:10:11:APOCALYPSE:1:1986:NOVA_VULGATA Et dicunt mihi: “ Oportet te iterum prophetare super populis et gentibus et linguis et regibus multis ”.
27:11:1:APOCALYPSE:1:1986:NOVA_VULGATA Et datus est mihi calamus similis virgae dicens: “ Surge et metire templum Dei et altare et adorantes in eo.
27:11:2:APOCALYPSE:1:1986:NOVA_VULGATA Atrium autem, quod est foris templum, eice foras et ne metiaris illud, quoniam datum est gentibus, et civitatem sanctam calcabunt mensibus quadraginta duobus.
27:11:3:APOCALYPSE:1:1986:NOVA_VULGATA Et dabo duobus testibus meis, et prophetabunt diebus mille ducentis sexaginta amicti saccis ”.
27:11:4:APOCALYPSE:1:1986:NOVA_VULGATA Hi sunt duae olivae et duo candelabra in conspectu Domini terrae stantes.
27:11:5:APOCALYPSE:1:1986:NOVA_VULGATA Et si quis eis vult nocere, ignis exit de ore illorum et devorat inimicos eorum; et si quis voluerit eos laedere, sic oportet eum occidi.
27:11:6:APOCALYPSE:1:1986:NOVA_VULGATA Hi habent potestatem claudendi caelum, ne pluat pluvia diebus prophetiae ipsorum; et potestatem habent super aquas convertendi eas in sanguinem et percutere terram omni plaga, quotienscumque voluerint.
27:11:7:APOCALYPSE:1:1986:NOVA_VULGATA Et cum finierint testimonium suum, bestia, quae ascendit de abysso, faciet adversus illos bellum et vincet eos et occidet illos.
27:11:8:APOCALYPSE:1:1986:NOVA_VULGATA Et corpus eorum in platea civitatis magnae, quae vocatur spiritaliter Sodoma et Aegyptus, ubi et Dominus eorum crucifixus est;
27:11:9:APOCALYPSE:1:1986:NOVA_VULGATA et vident de populis et tribubus et linguis et gentibus corpus eorum per tres dies et dimidium, et corpora eorum non sinunt poni in monumento.
27:11:10:APOCALYPSE:1:1986:NOVA_VULGATA Et inhabitantes terram gaudent super illis et iucundantur et munera mittent invicem, quoniam hi duo prophetae cruciaverunt eos, qui inhabitant super terram.
27:11:11:APOCALYPSE:1:1986:NOVA_VULGATA Et post dies tres et dimidium spiritus vitae a Deo intravit in eos, et steterunt super pedes suos; et timor magnus cecidit super eos, qui videbant eos.
27:11:12:APOCALYPSE:1:1986:NOVA_VULGATA Et audierunt vocem magnam de caelo dicentem illis: “ Ascendite huc ”; et ascenderunt in caelum in nube, et viderunt illos inimici eorum.
27:11:13:APOCALYPSE:1:1986:NOVA_VULGATA Et in illa hora factus est terraemotus magnus, et decima pars civitatis cecidit, et occisi sunt in terraemotu nomina hominum septem milia, et reliqui in timorem sunt missi et dederunt gloriam Deo caeli.
27:11:14:APOCALYPSE:1:1986:NOVA_VULGATA Vae secundum abiit; ecce vae tertium venit cito.
27:11:15:APOCALYPSE:1:1986:NOVA_VULGATA Et septimus angelus tuba cecinit, et factae sunt voces magnae in caelo dicentes: “ Factum est regnum huius mundi Domini nostri et Christi eius, et regnabit in saecula saeculorum ”.
27:11:16:APOCALYPSE:1:1986:NOVA_VULGATA Et viginti quattuor seniores, qui in conspectu Dei sedent in thronis suis, ceciderunt super facies suas et adoraverunt Deum
27:11:17:APOCALYPSE:1:1986:NOVA_VULGATA dicentes: “ Gratias agimus tibi, Domine, Deus omnipotens, qui es et qui eras, quia accepisti virtutem tuam magnam et regnasti.
27:11:18:APOCALYPSE:1:1986:NOVA_VULGATA Et iratae sunt gentes, et advenit ira tua, et tempus mortuorum iudicari et reddere mercedem servis tuis prophetis et sanctis et timentibus nomen tuum, pusillis et magnis, et exterminare eos, qui exterminant terram ”.
27:11:19:APOCALYPSE:1:1986:NOVA_VULGATA Et apertum est templum Dei in caelo, et visa est arca testamenti eius in templo eius; et facta sunt fulgura et voces et terraemotus et grando magna.
27:12:1:APOCALYPSE:1:1986:NOVA_VULGATA Et signum magnum appa ruit in caelo: mulier amicta sole, et luna sub pedibus eius, et super caput eius corona stellarum duodecim;
27:12:2:APOCALYPSE:1:1986:NOVA_VULGATA et in utero habens, et clamat parturiens et cruciatur, ut pariat.
27:12:3:APOCALYPSE:1:1986:NOVA_VULGATA Et visum est aliud signum in caelo: et ecce draco rufus magnus, habens capita septem et cornua decem, et super capita sua septem diademata;
27:12:4:APOCALYPSE:1:1986:NOVA_VULGATA et cauda eius trahit tertiam partem stellarum caeli et misit eas in terram. Et draco stetit ante mulierem, quae erat paritura, ut, cum peperisset, filium eius devoraret.
27:12:5:APOCALYPSE:1:1986:NOVA_VULGATA Et peperit filium, masculum, qui recturus est omnes gentes in virga ferrea; et raptus est filius eius ad Deum et ad thronum eius.
27:12:6:APOCALYPSE:1:1986:NOVA_VULGATA Et mulier fugit in desertum, ubi habet locum paratum a Deo, ut ibi pascant illam diebus mille ducentis sexaginta.
27:12:7:APOCALYPSE:1:1986:NOVA_VULGATA Et factum est proelium in caelo, Michael et angeli eius, ut proeliarentur cum dracone. Et draco pugnavit et angeli eius,
27:12:8:APOCALYPSE:1:1986:NOVA_VULGATA et non valuit, neque locus inventus est eorum amplius in caelo.
27:12:9:APOCALYPSE:1:1986:NOVA_VULGATA Et proiectus est draco ille magnus, serpens antiquus, qui vocatur Diabolus et Satanas, qui seducit universum orbem; proiectus est in terram, et angeli eius cum illo proiecti sunt.
27:12:10:APOCALYPSE:1:1986:NOVA_VULGATA Et audivi vocem magnam in caelo dicentem: “ Nunc facta est salus et virtus et regnum Dei nostri et potestas Christi eius, quia proiectus est accusator fratrum nostrorum, qui accusabat illos ante conspectum Dei nostri die ac nocte.
27:12:11:APOCALYPSE:1:1986:NOVA_VULGATA Et ipsi vicerunt illum propter sanguinem Agni et propter verbum testimonii sui; et non dilexerunt animam suam usque ad mortem.
27:12:12:APOCALYPSE:1:1986:NOVA_VULGATA Propterea laetamini, caeli et qui habitatis in eis. Vae terrae et mari, quia descendit Diabolus ad vos habens iram magnam, sciens quod modicum tempus habet! ”.
27:12:13:APOCALYPSE:1:1986:NOVA_VULGATA Et postquam vidit draco quod proiectus est in terram, persecutus est mulierem, quae peperit masculum.
27:12:14:APOCALYPSE:1:1986:NOVA_VULGATA Et datae sunt mulieri duae alae aquilae magnae, ut volaret in desertum in locum suum, ubi alitur per tempus et tempora et dimidium temporis a facie serpentis.
27:12:15:APOCALYPSE:1:1986:NOVA_VULGATA Et misit serpens ex ore suo post mulierem aquam tamquam flumen, ut eam faceret trahi a flumine.
27:12:16:APOCALYPSE:1:1986:NOVA_VULGATA Et adiuvit terra mulierem, et aperuit terra os suum et absorbuit flumen, quod misit draco de ore suo.
27:12:17:APOCALYPSE:1:1986:NOVA_VULGATA Et iratus est draco in mulierem et abiit facere proelium cum reliquis de semine eius, qui custodiunt mandata Dei et habent testimonium Iesu.
27:12:18:APOCALYPSE:1:1986:NOVA_VULGATA Et stetit super arenam maris.
27:13:1:APOCALYPSE:1:1986:NOVA_VULGATA Et vidi de mari bestiam ascendentem, habentem cor nua decem et capita septem, et super cornua eius decem diademata, et super capita eius nomina blasphemiae.
27:13:2:APOCALYPSE:1:1986:NOVA_VULGATA Et bestia, quam vidi, similis erat pardo, et pedes eius sicut ursi, et os eius sicut os leonis. Et dedit illi draco virtutem suam et thronum suum et potestatem magnam.
27:13:3:APOCALYPSE:1:1986:NOVA_VULGATA Et unum de capitibus suis quasi occisum in mortem, et plaga mortis eius curata est. Et admirata est universa terra post bestiam,
27:13:4:APOCALYPSE:1:1986:NOVA_VULGATA et adoraverunt draconem, quia dedit potestatem bestiae, et adoraverunt bestiam dicentes: “ Quis similis bestiae, et quis potest pugnare cum ea? ”.
27:13:5:APOCALYPSE:1:1986:NOVA_VULGATA Et datum est ei os loquens magna et blasphemias, et data est illi potestas facere menses quadraginta duos.
27:13:6:APOCALYPSE:1:1986:NOVA_VULGATA Et aperuit os suum in blasphemias ad Deum, blasphemare nomen eius et tabernaculum eius, eos, qui in caelo habitant.
27:13:7:APOCALYPSE:1:1986:NOVA_VULGATA Et datum est illi bellum facere cum sanctis et vincere illos, et data est ei potestas super omnem tribum et populum et linguam et gentem.
27:13:8:APOCALYPSE:1:1986:NOVA_VULGATA Et adorabunt eum omnes, qui inhabitant terram, cuiuscumque non est scriptum nomen in libro vitae Agni, qui occisus est, ab origine mundi.
27:13:9:APOCALYPSE:1:1986:NOVA_VULGATA Si quis habet aurem, audiat:
27:13:10:APOCALYPSE:1:1986:NOVA_VULGATA Si quis in captivitatem, in captivitatem vadit; si quis in gladio debet occidi, oportet eum in gladio occidi. Hic est patientia et fides sanctorum.
27:13:11:APOCALYPSE:1:1986:NOVA_VULGATA Et vidi aliam bestiam ascendentem de terra, et habebat cornua duo similia agni, et loquebatur sicut draco.
27:13:12:APOCALYPSE:1:1986:NOVA_VULGATA Et potestatem prioris bestiae omnem facit in conspectu eius. Et facit terram et inhabitantes in ea adorare bestiam primam, cuius curata est plaga mortis.
27:13:13:APOCALYPSE:1:1986:NOVA_VULGATA Et facit signa magna, ut etiam ignem faciat de caelo descendere in terram in conspectu hominum.
27:13:14:APOCALYPSE:1:1986:NOVA_VULGATA Et seducit habitantes terram propter signa, quae data sunt illi facere in conspectu bestiae, dicens habitantibus in terra, ut faciant imaginem bestiae, quae habet plagam gladii et vixit.
27:13:15:APOCALYPSE:1:1986:NOVA_VULGATA Et datum est illi, ut daret spiritum imagini bestiae, ut et loquatur imago bestiae; et faciat, ut quicumque non adoraverint imaginem bestiae, occidantur.
27:13:16:APOCALYPSE:1:1986:NOVA_VULGATA Et facit omnes pusillos et magnos et divites et pauperes et liberos et servos accipere characterem in dextera manu sua aut in frontibus suis,
27:13:17:APOCALYPSE:1:1986:NOVA_VULGATA et ne quis possit emere aut vendere, nisi qui habet characterem, nomen bestiae aut numerum nominis eius.
27:13:18:APOCALYPSE:1:1986:NOVA_VULGATA Hic sapientia est: qui habet intellectum, computet numerum bestiae; numerus enim hominis est: et numerus eius est sescenti sexaginta sex.
27:14:1:APOCALYPSE:1:1986:NOVA_VULGATA Et vidi: et ecce Agnus stans supra montem Sion, et cum illo centum quadraginta quattuor milia, habentes nomen eius et nomen Patris eius scriptum in frontibus suis.
27:14:2:APOCALYPSE:1:1986:NOVA_VULGATA Et audivi vocem de caelo tamquam vocem aquarum multarum et tamquam vocem tonitrui magni; et vox, quam audivi, sicut citharoedorum citharizantium in citharis suis.
27:14:3:APOCALYPSE:1:1986:NOVA_VULGATA Et cantant quasi canticum novum ante thronum et ante quattuor animalia et seniores. Et nemo poterat discere canticum, nisi illa centum quadraginta quattuor milia, qui empti sunt de terra.
27:14:4:APOCALYPSE:1:1986:NOVA_VULGATA Hi sunt qui cum mulieribus non sunt coinquinati, virgines enim sunt. Hi qui sequuntur Agnum, quocumque abierit. Hi empti sunt ex hominibus primitiae Deo et Agno;
27:14:5:APOCALYPSE:1:1986:NOVA_VULGATA et in ore ipsorum non est inventum mendacium: sine macula sunt.
27:14:6:APOCALYPSE:1:1986:NOVA_VULGATA Et vidi alterum angelum volantem per medium caelum, habentem evangelium aeternum, ut evangelizaret super sedentes in terra et super omnem gentem et tribum et linguam et populum;
27:14:7:APOCALYPSE:1:1986:NOVA_VULGATA dicens magna voce: “ Timete Deum et date illi gloriam, quia venit hora iudicii eius; et adorate eum, qui fecit caelum et terram et mare et fontes aquarum ”.
27:14:8:APOCALYPSE:1:1986:NOVA_VULGATA Et alius angelus secutus est dicens: “ Cecidit, cecidit Babylon illa magna, quae a vino irae fornicationis suae potionavit omnes gentes! ”.
27:14:9:APOCALYPSE:1:1986:NOVA_VULGATA Et alius angelus tertius secutus est illos dicens voce magna: “ Si quis adoraverit bestiam et imaginem eius et acceperit characterem in fronte sua aut in manu sua,
27:14:10:APOCALYPSE:1:1986:NOVA_VULGATA et hic bibet de vino irae Dei, quod mixtum est mero in calice irae ipsius, et cruciabitur igne et sulphure in conspectu angelorum sanctorum et ante conspectum Agni.
27:14:11:APOCALYPSE:1:1986:NOVA_VULGATA Et fumus tormentorum eorum in saecula saeculorum ascendit, nec habent requiem die ac nocte, qui adoraverunt bestiam et imaginem eius, et si quis acceperit characterem nominis eius ”.
27:14:12:APOCALYPSE:1:1986:NOVA_VULGATA Hic patientia sanctorum est, qui custodiunt mandata Dei et fidem Iesu.
27:14:13:APOCALYPSE:1:1986:NOVA_VULGATA Et audivi vocem de caelo dicentem: “ Scribe: Beati mortui, qui in Domino moriuntur amodo. Etiam, dicit Spiritus, ut requiescant a laboribus suis; opera enim illorum sequuntur illos ”.
27:14:14:APOCALYPSE:1:1986:NOVA_VULGATA Et vidi: et ecce nubem candidam, et supra nubem sedentem quasi Filium hominis, habentem super caput suum coronam auream et in manu sua falcem acutam.
27:14:15:APOCALYPSE:1:1986:NOVA_VULGATA Et alter angelus exivit de templo clamans voce magna ad sedentem super nubem: “ Mitte falcem tuam et mete, quia venit hora, ut metatur, quoniam aruit messis terrae ”.
27:14:16:APOCALYPSE:1:1986:NOVA_VULGATA Et misit, qui sedebat supra nubem, falcem suam in terram, et messa est terra.
27:14:17:APOCALYPSE:1:1986:NOVA_VULGATA Et alius angelus exivit de templo, quod est in caelo, habens et ipse falcem acutam.
27:14:18:APOCALYPSE:1:1986:NOVA_VULGATA Et alius angelus de altari, habens potestatem supra ignem, et clamavit voce magna ad eum, qui habebat falcem acutam, dicens: “ Mitte falcem tuam acutam et vindemia botros vineae terrae, quoniam maturae sunt uvae eius ”.
27:14:19:APOCALYPSE:1:1986:NOVA_VULGATA Et misit angelus falcem suam in terram et vindemiavit vineam terrae et misit in lacum irae Dei magnum.
27:14:20:APOCALYPSE:1:1986:NOVA_VULGATA Et calcatus est lacus extra civitatem, et exivit sanguis de lacu usque ad frenos equorum per stadia mille sescenta.
27:15:1:APOCALYPSE:1:1986:NOVA_VULGATA Et vidi aliud signum in caelo magnum et mirabile: angelos septem habentes plagas septem novissimas, quoniam in illis consummata est ira Dei.
27:15:2:APOCALYPSE:1:1986:NOVA_VULGATA Et vidi tamquam mare vitreum mixtum igne; et eos, qui vicerunt bestiam et imaginem illius et numerum nominis eius, stantes supra mare vitreum, habentes citharas Dei.
27:15:3:APOCALYPSE:1:1986:NOVA_VULGATA Et cantant canticum Moysis servi Dei et canticum Agni dicentes: “ Magna et mirabilia opera tua, Domine, Deus omnipotens; iustae et verae viae tuae, Rex gentium!
27:15:4:APOCALYPSE:1:1986:NOVA_VULGATA Quis non timebit, Domine, et glorificabit nomen tuum? Quia solus Sanctus, quoniam omnes gentes venient et adorabunt in conspectu tuo, quoniam iudicia tua manifestata sunt ”.
27:15:5:APOCALYPSE:1:1986:NOVA_VULGATA Et post haec vidi: et apertum est templum tabernaculi testimonii in caelo,
27:15:6:APOCALYPSE:1:1986:NOVA_VULGATA et exierunt septem angeli habentes septem plagas de templo, vestiti lino mundo candido et praecincti circa pectora zonis aureis.
27:15:7:APOCALYPSE:1:1986:NOVA_VULGATA Et unum ex quattuor animalibus dedit septem angelis septem phialas aureas plenas iracundiae Dei viventis in saecula saeculorum.
27:15:8:APOCALYPSE:1:1986:NOVA_VULGATA Et impletum est templum fumo de gloria Dei et de virtute eius; et nemo poterat introire in templum, donec consummarentur septem plagae septem angelorum.
27:16:1:APOCALYPSE:1:1986:NOVA_VULGATA Et audivi vocem magnam de templo dicentem septem an gelis: “ Ite et effundite septem phialas irae Dei in terram ”.
27:16:2:APOCALYPSE:1:1986:NOVA_VULGATA Et abiit primus et effudit phialam suam in terram; et factum est vulnus saevum ac pessimum in homines, qui habebant characterem bestiae, et eos, qui adorabant imaginem eius.
27:16:3:APOCALYPSE:1:1986:NOVA_VULGATA Et secundus effudit phialam suam in mare; et factus est sanguis tamquam mortui, et omnis anima vivens mortua est, quae est in mari.
27:16:4:APOCALYPSE:1:1986:NOVA_VULGATA Et tertius effudit phialam suam in flumina et in fontes aquarum; et factus est sanguis.
27:16:5:APOCALYPSE:1:1986:NOVA_VULGATA Et audivi angelum aquarum dicentem: “ Iustus es, qui es et qui eras, Sanctus, quia haec iudicasti;
27:16:6:APOCALYPSE:1:1986:NOVA_VULGATA quia sanguinem sanctorum et prophetarum fuderunt, et sanguinem eis dedisti bibere: digni sunt! ”.
27:16:7:APOCALYPSE:1:1986:NOVA_VULGATA Et audivi altare dicens: “ Etiam, Domine, Deus omnipotens, vera et iusta iudicia tua! ”.
27:16:8:APOCALYPSE:1:1986:NOVA_VULGATA Et quartus effudit phialam suam in solem; et datum est illi aestu afficere homines in igne.
27:16:9:APOCALYPSE:1:1986:NOVA_VULGATA Et aestuaverunt homines aestu magno; et blasphemaverunt nomen Dei habentis potestatem super has plagas et non egerunt paenitentiam, ut darent illi gloriam.
27:16:10:APOCALYPSE:1:1986:NOVA_VULGATA Et quintus effudit phialam suam super thronum bestiae; et factum est regnum eius tenebrosum, et commanducaverunt linguas suas prae dolore
27:16:11:APOCALYPSE:1:1986:NOVA_VULGATA et blasphemaverunt Deum caeli prae doloribus suis et vulneribus suis et non egerunt paenitentiam ex operibus suis.
27:16:12:APOCALYPSE:1:1986:NOVA_VULGATA Et sextus effudit phialam suam super flumen illud magnum Euphraten; et exsiccata est aqua eius, ut praepararetur via regibus, qui sunt ab ortu solis.
27:16:13:APOCALYPSE:1:1986:NOVA_VULGATA Et vidi de ore draconis et de ore bestiae et de ore pseudoprophetae spiritus tres immundos velut ranas;
27:16:14:APOCALYPSE:1:1986:NOVA_VULGATA sunt enim spiritus daemoniorum facientes signa, qui procedunt ad reges universi orbis congregare illos in proelium diei magni Dei omnipotentis.
27:16:15:APOCALYPSE:1:1986:NOVA_VULGATA Ecce venio sicut fur. Beatus, qui vigilat et custodit vestimenta sua, ne nudus ambulet, et videant turpitudinem eius.
27:16:16:APOCALYPSE:1:1986:NOVA_VULGATA Et congregavit illos in locum, qui vocatur Hebraice Harmagedon.
27:16:17:APOCALYPSE:1:1986:NOVA_VULGATA Et septimus effudit phialam suam in aerem; et exivit vox magna de templo a throno dicens: “ Factum est! ”.
27:16:18:APOCALYPSE:1:1986:NOVA_VULGATA Et facta sunt fulgura et voces et tonitrua, et terraemotus factus est magnus, qualis numquam fuit, ex quo homo fuit super terram, talis terraemotus sic magnus.
27:16:19:APOCALYPSE:1:1986:NOVA_VULGATA Et facta est civitas magna in tres partes, et civitates gentium ceciderunt. Et Babylon magna venit in memoriam ante Deum dare ei calicem vini indignationis irae eius.
27:16:20:APOCALYPSE:1:1986:NOVA_VULGATA Et omnis insula fugit, et montes non sunt inventi.
27:16:21:APOCALYPSE:1:1986:NOVA_VULGATA Et grando magna sicut talentum descendit de caelo in homines; et blasphemaverunt homines Deum propter plagam grandinis, quoniam magna est plaga eius nimis.
27:17:1:APOCALYPSE:1:1986:NOVA_VULGATA Et venit unus de septem angelis, qui habebant septem phialas, et locutus est mecum dicens: “ Veni, ostendam tibi damnationem meretricis magnae, quae sedet super aquas multas,
27:17:2:APOCALYPSE:1:1986:NOVA_VULGATA cum qua fornicati sunt reges terrae, et inebriati sunt, qui inhabitant terram, de vino prostitutionis eius ”.
27:17:3:APOCALYPSE:1:1986:NOVA_VULGATA Et abstulit me in desertum in spiritu. Et vidi mulierem sedentem super bestiam coccineam, plenam nominibus blasphemiae, habentem capita septem et cornua decem.
27:17:4:APOCALYPSE:1:1986:NOVA_VULGATA Et mulier erat circumdata purpura et coccino, et inaurata auro et lapide pretioso et margaritis, habens poculum aureum in manu sua plenum abominationibus et immunditiis fornicationis eius;
27:17:5:APOCALYPSE:1:1986:NOVA_VULGATA et in fronte eius nomen scriptum, mysterium: “ Babylon magna, mater fornicationum et abominationum terrae ”.
27:17:6:APOCALYPSE:1:1986:NOVA_VULGATA Et vidi mulierem ebriam de sanguine sanctorum et de sanguine martyrum Iesu. Et miratus sum, cum vidissem illam, admiratione magna.
27:17:7:APOCALYPSE:1:1986:NOVA_VULGATA Et dixit mihi angelus. “ Quare miraris? Ego tibi dicam mysterium mulieris et bestiae, quae portat eam, quae habet capita septem et decem cornua:
27:17:8:APOCALYPSE:1:1986:NOVA_VULGATA bestia, quam vidisti, fuit et non est, et ascensura est de abysso et in interitum ibit. Et mirabuntur inhabitantes terram, quorum non sunt scripta nomina in libro vitae a constitutione mundi, videntes bestiam, quia erat et non est et aderit.
27:17:9:APOCALYPSE:1:1986:NOVA_VULGATA Hic est sensus, qui habet sapientiam. Septem capita, septem montes sunt, super quos mulier sedet. Et reges septem sunt:
27:17:10:APOCALYPSE:1:1986:NOVA_VULGATA quinque ceciderunt, unus est, alius nondum venit; et, cum venerit, oportet illum breve tempus manere.
27:17:11:APOCALYPSE:1:1986:NOVA_VULGATA Et bestia, quae erat et non est, et is octavus est et de septem est et in interitum vadit.
27:17:12:APOCALYPSE:1:1986:NOVA_VULGATA Et decem cornua, quae vidisti, decem reges sunt, qui regnum nondum acceperunt, sed potestatem tamquam reges una hora accipiunt cum bestia.
27:17:13:APOCALYPSE:1:1986:NOVA_VULGATA Hi unum consilium habent et virtutem et potestatem suam bestiae tradunt.
27:17:14:APOCALYPSE:1:1986:NOVA_VULGATA Hi cum Agno pugnabunt; et Agnus vincet illos, quoniam Dominus dominorum est et Rex regum, et qui cum illo sunt vocati et electi et fideles ”.
27:17:15:APOCALYPSE:1:1986:NOVA_VULGATA Et dicit mihi: “ Aquae, quas vidisti, ubi meretrix sedet, populi et turbae sunt et gentes et linguae.
27:17:16:APOCALYPSE:1:1986:NOVA_VULGATA Et decem cornua, quae vidisti, et bestia, hi odient fornicariam et desolatam facient illam et nudam, et carnes eius manducabunt et ipsam igne concremabunt;
27:17:17:APOCALYPSE:1:1986:NOVA_VULGATA Deus enim dedit in corda eorum, ut faciant, quod illi placitum est, et faciant unum consilium et dent regnum suum bestiae, donec consummentur verba Dei.
27:17:18:APOCALYPSE:1:1986:NOVA_VULGATA Et mulier, quam vidisti, est civitas magna, quae habet regnum super reges terrae ”.
27:18:1:APOCALYPSE:1:1986:NOVA_VULGATA Post haec vidi alium ange lum descendentem de caelo, habentem potestatem magnam; et terra illuminata est a claritate eius.
27:18:2:APOCALYPSE:1:1986:NOVA_VULGATA Et clamavit in forti voce dicens: “ Cecidit, cecidit Babylon magna et facta est habitatio daemoniorum et custodia omnis spiritus immundi et custodia omnis bestiae immundae et odibilis;
27:18:3:APOCALYPSE:1:1986:NOVA_VULGATA quia de vino irae fornicationis eius biberunt omnes gentes, et reges terrae cum illa fornicati sunt, et mercatores terrae de virtute deliciarum eius divites facti sunt! ”.
27:18:4:APOCALYPSE:1:1986:NOVA_VULGATA Et audivi aliam vocem de caelo dicentem: “ Exite de illa, populus meus, ut ne comparticipes sitis peccatorum eius et de plagis eius non accipiatis,
27:18:5:APOCALYPSE:1:1986:NOVA_VULGATA quoniam pervenerunt peccata eius usque ad caelum, et recordatus est Deus iniquitatum eius.
27:18:6:APOCALYPSE:1:1986:NOVA_VULGATA Reddite illi, sicut et ipsa reddidit, et duplicate duplicia secundum opera eius; in poculo, quo miscuit, miscete illi duplum.
27:18:7:APOCALYPSE:1:1986:NOVA_VULGATA Quantum glorificavit se et in deliciis fuit, tantum date illi tormentum et luctum. Quia in corde suo dicit: “Sedeo regina et vidua non sum et luctum non videbo”,
27:18:8:APOCALYPSE:1:1986:NOVA_VULGATA ideo in una die venient plagae eius, mors et luctus et fames, et igne comburetur, quia fortis est Dominus Deus, qui iudicavit illam ”.
27:18:9:APOCALYPSE:1:1986:NOVA_VULGATA Et flebunt et plangent se super illam reges terrae, qui cum illa fornicati sunt et in deliciis vixerunt, cum viderint fumum incendii eius,
27:18:10:APOCALYPSE:1:1986:NOVA_VULGATA longe stantes propter timorem tormentorum eius, dicentes: “ Vae, vae, civitas illa magna, Babylon, civitas illa fortis, quoniam una hora venit iudicium tuum! ”.
27:18:11:APOCALYPSE:1:1986:NOVA_VULGATA Et negotiatores terrae flent et lugent super illam, quoniam mercem eorum nemo emit amplius:
27:18:12:APOCALYPSE:1:1986:NOVA_VULGATA mercem auri et argenti et lapidis pretiosi et margaritarum, et byssi et purpurae et serici et cocci, et omne lignum thyinum et omnia vasa eboris et omnia vasa de ligno pretiosissimo et aeramento et ferro et marmore,
27:18:13:APOCALYPSE:1:1986:NOVA_VULGATA et cinnamomum et amomum et odoramenta et unguenta et tus, et vinum et oleum et similam et triticum, et iumenta et oves et equorum et raedarum, et mancipiorum et animas hominum.
27:18:14:APOCALYPSE:1:1986:NOVA_VULGATA Et fructus tui, desiderium animae, discesserunt a te, et omnia pinguia et clara perierunt a te, et amplius illa iam non invenient.
27:18:15:APOCALYPSE:1:1986:NOVA_VULGATA Mercatores horum, qui divites facti sunt ab ea, longe stabunt propter timorem tormentorum eius flentes ac lugentes,
27:18:16:APOCALYPSE:1:1986:NOVA_VULGATA dicentes: “ Vae, vae, civitas illa magna, quae amicta erat byssino et purpura et cocco, et deaurata auro et lapide pretioso et margarita,
27:18:17:APOCALYPSE:1:1986:NOVA_VULGATA quoniam una hora desolatae sunt tantae divitiae! ”. Et omnis gubernator et omnis, qui in locum navigat, et nautae et, quotquot maria operantur, longe steterunt
27:18:18:APOCALYPSE:1:1986:NOVA_VULGATA et clamabant, videntes fumum incendii eius, dicentes: “ Quae similis civitati huic magnae? ”.
27:18:19:APOCALYPSE:1:1986:NOVA_VULGATA Et miserunt pulverem super capita sua et clamabant, flentes et lugentes, dicentes: “ Vae, vae, civitas illa magna, in qua divites facti sunt omnes, qui habent naves in mari, de opibus eius, quoniam una hora desolata est!
27:18:20:APOCALYPSE:1:1986:NOVA_VULGATA Exsulta super eam, caelum, et sancti et apostoli et prophetae, quoniam iudicavit Deus iudicium vestrum de illa! ”.
27:18:21:APOCALYPSE:1:1986:NOVA_VULGATA Et sustulit unus angelus fortis lapidem quasi molarem magnum et misit in mare dicens: “Impetu sic mittetur Babylon magna illa civitas et ultra iam non invenietur.
27:18:22:APOCALYPSE:1:1986:NOVA_VULGATA Et vox citharoedorum et musicorum et tibia canentium et tuba non audietur in te amplius, et omnis artifex omnis artis non invenietur in te amplius, et vox molae non audietur in te amplius,
27:18:23:APOCALYPSE:1:1986:NOVA_VULGATA et lux lucernae non lucebit tibi amplius, et vox sponsi et sponsae non audietur in te amplius; quia mercatores tui erant magnates terrae, quia in veneficiis tuis erraverunt omnes gentes,
27:18:24:APOCALYPSE:1:1986:NOVA_VULGATA et in ea sanguis prophetarum et sanctorum inventus est et omnium, qui interfecti sunt in terra! ”.
27:19:1:APOCALYPSE:1:1986:NOVA_VULGATA Post haec audivi quasi vo cem magnam turbae multae in caelo dicentium: “ Alleluia! Salus et gloria et virtus Deo nostro,
27:19:2:APOCALYPSE:1:1986:NOVA_VULGATA quia vera et iusta iudicia eius; quia iudicavit de meretrice magna, quae corrupit terram in prostitutione sua, et vindicavit sanguinem servorum suorum de manibus eius! ”.
27:19:3:APOCALYPSE:1:1986:NOVA_VULGATA Et iterum dixerunt: “ Alleluia! Et fumus eius ascendit in saecula saeculorum! ”.
27:19:4:APOCALYPSE:1:1986:NOVA_VULGATA Et ceciderunt seniores viginti quattuor et quattuor animalia et adoraverunt Deum sedentem super thronum dicentes: “ Amen. Alleluia ”.
27:19:5:APOCALYPSE:1:1986:NOVA_VULGATA Et vox de throno exivit dicens: “ Laudem dicite Deo nostro, omnes servi eius et qui timetis eum, pusilli et magni! ”.
27:19:6:APOCALYPSE:1:1986:NOVA_VULGATA Et audivi quasi vocem turbae magnae et sicut vocem aquarum multarum et sicut vocem tonitruum magnorum dicentium: “ Alleluia, quoniam regnavit Dominus, Deus noster omnipotens.
27:19:7:APOCALYPSE:1:1986:NOVA_VULGATA Gaudeamus et exsultemus et demus gloriam ei, quia venerunt nuptiae Agni, et uxor eius praeparavit se.
27:19:8:APOCALYPSE:1:1986:NOVA_VULGATA Et datum est illi, ut cooperiat se byssino splendenti mundo: byssinum enim iustificationes sunt sanctorum ”.
27:19:9:APOCALYPSE:1:1986:NOVA_VULGATA Et dicit mihi: “ Scribe: Beati, qui ad cenam nuptiarum Agni vocati sunt! ”. Et dicit mihi: “ Haec verba Dei vera sunt ”.
27:19:10:APOCALYPSE:1:1986:NOVA_VULGATA Et cecidi ante pedes eius, ut adorarem eum. Et dicit mihi: “ Vide, ne feceris! Conservus tuus sum et fratrum tuorum habentium testimonium Iesu. Deum adora. Testimonium enim Iesu est spiritus prophetiae ”.
27:19:11:APOCALYPSE:1:1986:NOVA_VULGATA Et vidi caelum apertum: et ecce equus albus; et, qui sedebat super eum, vocabatur Fidelis et Verax, et in iustitia iudicat et pugnat.
27:19:12:APOCALYPSE:1:1986:NOVA_VULGATA Oculi autem eius sicut flamma ignis, et in capite eius diademata multa, habens nomen scriptum, quod nemo novit nisi ipse;
27:19:13:APOCALYPSE:1:1986:NOVA_VULGATA et vestitus veste aspersa sanguine, et vocatur nomen eius Verbum Dei.
27:19:14:APOCALYPSE:1:1986:NOVA_VULGATA Et exercitus, qui sunt in caelo, sequebantur eum in equis albis, vestiti byssino albo mundo.
27:19:15:APOCALYPSE:1:1986:NOVA_VULGATA Et de ore ipsius procedit gladius acutus, ut in ipso percutiat gentes, et ipse reget eos in virga ferrea; et ipse calcat torcular vini furoris irae Dei omnipotentis.
27:19:16:APOCALYPSE:1:1986:NOVA_VULGATA Et habet super vestimentum et super femur suum nomen scriptum: Rex regum et Dominus dominorum.
27:19:17:APOCALYPSE:1:1986:NOVA_VULGATA Et vidi unum angelum stantem in sole, et clamavit voce magna dicens omnibus avibus, quae volabant per medium caeli: “Venite, congregamini ad cenam magnam Dei,
27:19:18:APOCALYPSE:1:1986:NOVA_VULGATA ut manducetis carnes regum et carnes tribunorum et carnes fortium et carnes equorum et sedentium in ipsis et carnes omnium liberorum ac servorum et pusillorum ac magnorum ”.
27:19:19:APOCALYPSE:1:1986:NOVA_VULGATA Et vidi bestiam et reges terrae et exercitus eorum congregatos ad faciendum proelium cum illo, qui sedebat super equum, et cum exercitu eius.
27:19:20:APOCALYPSE:1:1986:NOVA_VULGATA Et apprehensa est bestia et cum illa pseudopropheta, qui fecit signa coram ipsa, quibus seduxit eos, qui acceperunt characterem bestiae et qui adorant imaginem eius; vivi missi sunt hi duo in stagnum ignis ardentis sulphure.
27:19:21:APOCALYPSE:1:1986:NOVA_VULGATA Et ceteri occisi sunt in gladio sedentis super equum, qui procedit de ore ipsius, et omnes aves saturatae sunt carnibus eorum.
27:20:1:APOCALYPSE:1:1986:NOVA_VULGATA Et vidi angelum descen dentem de caelo habentem clavem abyssi et catenam magnam in manu sua.
27:20:2:APOCALYPSE:1:1986:NOVA_VULGATA Et apprehendit draconem, serpentem antiquum, qui est Diabolus et Satanas, et ligavit eum per annos mille;
27:20:3:APOCALYPSE:1:1986:NOVA_VULGATA et misit eum in abyssum et clausit et signavit super illum, ut non seducat amplius gentes, donec consummentur mille anni; post haec oportet illum solvi modico tempore.
27:20:4:APOCALYPSE:1:1986:NOVA_VULGATA Et vidi thronos, et sederunt super eos, et iudicium datum est illis; et animas decollatorum propter testimonium Iesu et propter verbum Dei, et qui non adoraverunt bestiam neque imaginem eius nec acceperunt characterem in frontibus et in manibus suis; et vixerunt et regnaverunt cum Christo mille annis.
27:20:5:APOCALYPSE:1:1986:NOVA_VULGATA Ceteri mortuorum non vixerunt, donec consummentur mille anni. Haec est resurrectio prima.
27:20:6:APOCALYPSE:1:1986:NOVA_VULGATA Beatus et sanctus, qui habet partem in resurrectione prima! In his secunda mors non habet potestatem, sed erunt sacerdotes Dei et Christi et regnabunt cum illo mille annis.
27:20:7:APOCALYPSE:1:1986:NOVA_VULGATA Et cum consummati fuerint mille anni, solvetur Satanas de carcere suo
27:20:8:APOCALYPSE:1:1986:NOVA_VULGATA et exibit seducere gentes, quae sunt in quattuor angulis terrae, Gog et Magog; congregare eos in proelium, quorum numerus est sicut arena maris.
27:20:9:APOCALYPSE:1:1986:NOVA_VULGATA Et ascenderunt super latitudinem terrae et circumierunt castra sanctorum et civitatem dilectam. Et descendit ignis de caelo et devoravit eos;
27:20:10:APOCALYPSE:1:1986:NOVA_VULGATA et Diabolus, qui seducebat eos, missus est in stagnum ignis et sulphuris, ubi et bestia et pseudopropheta, et cruciabuntur die ac nocte in saecula saeculorum.
27:20:11:APOCALYPSE:1:1986:NOVA_VULGATA Et vidi thronum magnum candidum et sedentem super eum, a cuius aspectu fugit terra et caelum, et locus non est inventus eis.
27:20:12:APOCALYPSE:1:1986:NOVA_VULGATA Et vidi mortuos, magnos et pusillos, stantes in conspectu throni; et libri aperti sunt. Et alius liber apertus est, qui est vitae; et iudicati sunt mortui ex his, quae scripta erant in libris, secundum opera ipsorum.
27:20:13:APOCALYPSE:1:1986:NOVA_VULGATA Et dedit mare mortuos, qui in eo erant, et mors et infernus dederunt mortuos, qui in ipsis erant; et iudicati sunt singuli secundum opera ipsorum.
27:20:14:APOCALYPSE:1:1986:NOVA_VULGATA Et mors et infernus missi sunt in stagnum ignis. Haec mors secunda est, stagnum ignis.
27:20:15:APOCALYPSE:1:1986:NOVA_VULGATA Et si quis non est inventus in libro vitae scriptus, missus est in stagnum ignis.
27:21:1:APOCALYPSE:1:1986:NOVA_VULGATA Et vidi caelum novum et ter ram novam; primum enim caelum et prima terra abierunt, et mare iam non est.
27:21:2:APOCALYPSE:1:1986:NOVA_VULGATA Et civitatem sanctam Ierusalem novam vidi descendentem de caelo a Deo, paratam sicut sponsam ornatam viro suo.
27:21:3:APOCALYPSE:1:1986:NOVA_VULGATA Et audivi vocem magnam de throno dicentem: “Ecce tabernaculum Dei cum hominibus! Et habitabit cum eis, et ipsi populi eius erunt, et ipse Deus cum eis erit eorum Deus;
27:21:4:APOCALYPSE:1:1986:NOVA_VULGATA et absterget omnem lacrimam ab oculis eorum, et mors ultra non erit, neque luctus neque clamor neque dolor erit ultra, quia prima abierunt ”.
27:21:5:APOCALYPSE:1:1986:NOVA_VULGATA Et dixit, qui sedebat super throno: “ Ecce nova facio omnia ”. Et dicit: “ Scribe: Haec verba fidelia sunt et vera ”.
27:21:6:APOCALYPSE:1:1986:NOVA_VULGATA Et dixit mihi: “ Facta sunt! Ego sum Alpha et Omega, principium et finis. Ego sitienti dabo de fonte aquae vivae gratis.
27:21:7:APOCALYPSE:1:1986:NOVA_VULGATA Qui vicerit, hereditabit haec, et ero illi Deus, et ille erit mihi filius.
27:21:8:APOCALYPSE:1:1986:NOVA_VULGATA Timidis autem et incredulis et exsecratis et homicidis et fornicatoribus et veneficis et idololatris et omnibus mendacibus, pars illorum erit in stagno ardenti igne et sulphure, quod est mors secunda ”.
27:21:9:APOCALYPSE:1:1986:NOVA_VULGATA Et venit unus de septem angelis habentibus septem phialas plenas septem plagis novissimis et locutus est mecum dicens: “ Veni, ostendam tibi sponsam uxorem Agni ”.
27:21:10:APOCALYPSE:1:1986:NOVA_VULGATA Et sustulit me in spiritu super montem magnum et altum et ostendit mihi civitatem sanctam Ierusalem descendentem de caelo a Deo,
27:21:11:APOCALYPSE:1:1986:NOVA_VULGATA habentem claritatem Dei; lumen eius simile lapidi pretiosissimo, tamquam lapidi iaspidi, in modum crystalli;
27:21:12:APOCALYPSE:1:1986:NOVA_VULGATA et habebat murum magnum et altum et habebat portas duodecim et super portas angelos duodecim et nomina inscripta, quae sunt duodecim tribuum filiorum Israel.
27:21:13:APOCALYPSE:1:1986:NOVA_VULGATA Ab oriente portae tres, et ab aquilone portae tres, et ab austro portae tres, et ab occasu portae tres;
27:21:14:APOCALYPSE:1:1986:NOVA_VULGATA et murus civitatis habens fundamenta duodecim, et super ipsis duodecim nomina duodecim apostolorum Agni.
27:21:15:APOCALYPSE:1:1986:NOVA_VULGATA Et, qui loquebatur mecum, habebat mensuram arundinem auream, ut metiretur civitatem et portas eius et murum eius.
27:21:16:APOCALYPSE:1:1986:NOVA_VULGATA Et civitas in quadro posita est, et longitudo eius tanta est quanta et latitudo. Et mensus est civitatem arundine per stadia duodecim milia; longitudo et latitudo et altitudo eius aequales sunt.
27:21:17:APOCALYPSE:1:1986:NOVA_VULGATA Et mensus est murum eius centum quadraginta quattuor cubitorum, mensura hominis, quae est angeli.
27:21:18:APOCALYPSE:1:1986:NOVA_VULGATA Et erat structura muri eius ex iaspide, ipsa vero civitas aurum mundum simile vitro mundo.
27:21:19:APOCALYPSE:1:1986:NOVA_VULGATA Fundamenta muri civitatis omni lapide pretioso ornata: fundamentum primum iaspis, secundus sapphirus, tertius chalcedonius, quartus smaragdus,
27:21:20:APOCALYPSE:1:1986:NOVA_VULGATA quintus sardonyx, sextus sardinus, septimus chrysolithus, octavus beryllus, nonus topazius, decimus chrysoprasus, undecimus hyacinthus, duodecimus amethystus.
27:21:21:APOCALYPSE:1:1986:NOVA_VULGATA Et duodecim portae duodecim margaritae sunt, et singulae portae erant ex singulis margaritis. Et platea civitatis aurum mundum tamquam vitrum perlucidum.
27:21:22:APOCALYPSE:1:1986:NOVA_VULGATA Et templum non vidi in ea: Dominus enim, Deus omnipotens, templum illius est, et Agnus.
27:21:23:APOCALYPSE:1:1986:NOVA_VULGATA Et civitas non eget sole neque luna, ut luceant ei, nam claritas Dei illuminavit eam, et lucerna eius est Agnus.
27:21:24:APOCALYPSE:1:1986:NOVA_VULGATA Et ambulabunt gentes per lumen eius, et reges terrae afferunt gloriam suam in illam;
27:21:25:APOCALYPSE:1:1986:NOVA_VULGATA et portae eius non claudentur per diem, nox enim non erit illic;
27:21:26:APOCALYPSE:1:1986:NOVA_VULGATA et afferent gloriam et divitias gentium in illam.
27:21:27:APOCALYPSE:1:1986:NOVA_VULGATA Nec intrabit in ea aliquid coinquinatum et faciens abominationem et mendacium, nisi qui scripti sunt in libro vitae Agni.
27:22:1:APOCALYPSE:1:1986:NOVA_VULGATA Et ostendit mihi fluvium aquae vitae splendidum tamquam crystallum, procedentem de throno Dei et Agni.
27:22:2:APOCALYPSE:1:1986:NOVA_VULGATA In medio plateae eius et fluminis ex utraque parte lignum vitae afferens fructus duodecim, per menses singulos reddens fructum suum; et folia ligni ad sanitatem gentium.
27:22:3:APOCALYPSE:1:1986:NOVA_VULGATA Et omne maledictum non erit amplius. Et thronus Dei et Agni in illa erit; et servi eius servient illi
27:22:4:APOCALYPSE:1:1986:NOVA_VULGATA et videbunt faciem eius, et nomen eius in frontibus eorum.
27:22:5:APOCALYPSE:1:1986:NOVA_VULGATA Et nox ultra non erit, et non egent lumine lucernae neque lumine solis, quoniam Dominus Deus illuminabit super illos, et regnabunt in saecula saeculorum.
27:22:6:APOCALYPSE:1:1986:NOVA_VULGATA Et dixit mihi: “ Haec verba fidelissima et vera sunt, et Dominus, Deus spirituum prophetarum, misit angelum suum ostendere servis suis, quae oportet fieri cito.
27:22:7:APOCALYPSE:1:1986:NOVA_VULGATA Et ecce venio velociter. Beatus, qui servat verba prophetiae libri huius ”.
27:22:8:APOCALYPSE:1:1986:NOVA_VULGATA Et ego Ioannes, qui audivi et vidi haec. Et postquam audissem et vidissem, cecidi, ut adorarem ante pedes angeli, qui mihi haec ostendebat.
27:22:9:APOCALYPSE:1:1986:NOVA_VULGATA Et dicit mihi: “ Vide, ne feceris. Conservus tuus sum et fratrum tuorum prophetarum et eorum, qui servant verba libri huius; Deum adora! ”.
27:22:10:APOCALYPSE:1:1986:NOVA_VULGATA Et dicit mihi: “ Ne signaveris verba prophetiae libri huius; tempus enim prope est!
27:22:11:APOCALYPSE:1:1986:NOVA_VULGATA Qui nocet, noceat adhuc; et, qui sordidus est, sordescat adhuc; et iustus iustitiam faciat adhuc; et sanctus sanctificetur adhuc.
27:22:12:APOCALYPSE:1:1986:NOVA_VULGATA Ecce venio cito, et merces mea mecum est, reddere unicuique sicut opus eius est.
27:22:13:APOCALYPSE:1:1986:NOVA_VULGATA Ego Alpha et Omega, primus et novissimus, principium et finis.
27:22:14:APOCALYPSE:1:1986:NOVA_VULGATA Beati, qui lavant stolas suas, ut sit potestas eorum super lignum vitae, et per portas intrent in civitatem.
27:22:15:APOCALYPSE:1:1986:NOVA_VULGATA Foris canes et venefici et impudici et homicidae et idolis servientes et omnis, qui amat et facit mendacium!
27:22:16:APOCALYPSE:1:1986:NOVA_VULGATA Ego Iesus misi angelum meum testificari vobis haec super ecclesiis. Ego sum radix et genus David, stella splendida matutina ”.
27:22:17:APOCALYPSE:1:1986:NOVA_VULGATA Et Spiritus et sponsa dicunt: “ Veni! ”. Et, qui audit, dicat: “ Veni! ”. Et, qui sitit, veniat; qui vult, accipiat aquam vitae gratis.
27:22:18:APOCALYPSE:1:1986:NOVA_VULGATA Contestor ego omni audienti verba prophetiae libri huius: Si quis apposuerit ad haec, apponet Deus super illum plagas scriptas in libro isto;
27:22:19:APOCALYPSE:1:1986:NOVA_VULGATA et si quis abstulerit de verbis libri prophetiae huius, auferet Deus partem eius de ligno vitae et de civitate sancta, de his, quae scripta sunt in libro isto.
27:22:20:APOCALYPSE:1:1986:NOVA_VULGATA Dicit, qui testimonium perhibet istorum: “ Etiam, venio cito ”. “ Amen. Veni, Domine Iesu! ”.
27:22:21:APOCALYPSE:1:1986:NOVA_VULGATA Gratia Domini Iesu cum omnibus.